# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_060-0744a>
#+PROPERTY: JUAN 89

<pb:KR6s0002_WYG_089-1a>
欽定四庫全書
　法苑珠林卷八十九
　　　　　　　　　　　　唐　釋道世　撰
　欲葢篇第八十一之餘
　　五葢部¶
問曰云何為五答曰一貪欲葢二瞋恚葢¶三睡眠葢四
掉悔葢五疑葢¶
第一貪欲葢者謂端坐修禪心生欲覺妄念¶相續求之
<pb:KR6s0002_WYG_089-1b>
不已遂致生患如智度論術婆伽¶以思王女欲心内發
尚能燒身延及天祠况¶生欲毒熾而不燒諸善法心若
著欲無由近¶道故論偈云¶
入道慚愧人持鉢攝衆生¶云何縱欲塵沉沒於五情¶已
捨五欲樂棄之而不顧¶如何還欲得如愚自食吐¶諸欲
求時苦得時多怖畏¶失時多熱惱一切無樂處¶諸患如
是已云何能捨之¶得福禪定樂則不為所欺
第二瞋恚葢者瞋是失諸善法之根本墮諸¶惡道之因
<pb:KR6s0002_WYG_089-2a>
縁法樂之怨家善心之大賊惡口¶之府藏福慧之刀斧
若修道時思惟此人¶惱我及惱我親讃歎我怨圖度過
去未來亦¶復如是是為九惱處故生瞋瞋念覆心故名¶
為葢當急棄之無令増長如智度論釋提婆¶那以偈問
佛云¶
何物殺安隱何物殺無憂<md:KR6s0002_T_071-0828c>¶何物毒之根吞滅一切善
佛說偈答云¶
殺瞋即安隱殺瞋即無憂¶瞋為毒之根瞋滅一切善
<pb:KR6s0002_WYG_089-2b>
如是知己當修慈悲以忍除滅令心清淨觀¶聲空假不
應起瞋故智度論云菩薩知諸法¶不生不滅其性皆空
若人瞋恚罵詈若打若¶殺如夢如化觀聲本無唯是風
聲從緣而¶有何須可瞋故論云如人欲語時口中風名¶
憂陁那還入至臍觸臍響出響出時觸七䖏¶起是名語
言如偈言¶
風名憂陁那觸臍而上出¶是風七處觸項及齗齒脣¶舌
咽及以胷是中語言生¶愚人不解此惑著起瞋癡
<pb:KR6s0002_WYG_089-3a>
又優婆塞經云有智之人若遇惡罵當作是¶念是罵詈
字不一時生初字生時後字未生¶後字生已初字復滅
若不一時云何是罵直¶是風聲我云何瞋故智度論云
菩薩觀衆生¶雖復百千劫罵詈不生瞋心若百千劫稱
讚¶亦不歡喜了知音聲生滅如夢如響¶
第三睡眠蓋者謂内心昏憒名之為眠五情¶暗弊放恣
支節委臥垂熟名之為睡此睡¶眠蓋能破今世後世實
樂如此惡法最為不¶善何以故餘蓋情覺可除眠如死
<pb:KR6s0002_WYG_089-3b>
人無所覺¶觸以不覺故難可除滅如智度論菩薩敎誡¶
睡眠弟子說偈云¶
汝等勿抱死屍臥種種不淨假名人¶如得重病箭入身
諸苦痛集安可眠<md:KR6s0002_T_071-0829a>¶如人被縛將去殺災害垂至安可眠¶
結賊不滅害未除如共毒虵同室宿¶亦如臨陣白刃間
爾時云何而可眠¶眠為大暗無所見日日欺誑奪人明¶
以眠覆心無所見如是大失安可眠
第四掉悔蓋者有三一口掉者謂好喜吟詠¶諍競是非
<pb:KR6s0002_WYG_089-4a>
無益戲論世俗言話等名為口掉¶二身掉者謂好喜騎
乘馳騁放逸筋骨相¶撲扼腕指掌等名為身掉三心掉
者心情¶放蕩縱意攀緣思惟文藝世間才技諸惡¶覺觀
等名為心掉掉之為法破出家心故¶智度論偈云¶
汝已剃頭著染衣執持瓦器行乞食¶云何樂著戲掉法
放逸縱情失法利
既無法利又失世樂覺其過已當急棄之所¶言悔者若
掉無悔則不成蓋何以故掉¶猶在緣中故後欲入定時
<pb:KR6s0002_WYG_089-4b>
方悔前所作憂惱¶覆心故名為蓋此有二種一者因掉
後生¶悔如前所說也二者作大重罪人常懷怖¶畏毒箭
入心堅不可㧞如智度論偈云¶
不應作而作應作而不作¶悔惱火所燒後世墮惡道¶若
人罪能悔悔已莫復憂¶如是心安樂不應常念著¶若有
二種悔若應作不作¶不應作而作是則愚人相¶不以心
悔故不作而能作¶諸惡事已作不能令不作
第五疑蓋者謂以疑覆心故於諸法中不得<md:KR6s0002_T_071-0829b>¶定心定心
<pb:KR6s0002_WYG_089-5a>
無故於佛法中空無所獲如人入¶於寶山若無有手無
所能取復次通疑甚多¶未必障定今障定者有三種疑
一疑自二疑¶師三疑法一疑自者而作是念我等諸根
暗¶鈍罪垢深重其非人乎作此自疑定慧不發¶若欲學
法勿當自輕以宿世善根難測故二¶疑師者彼人威儀
相貌如是自尚無道何能¶教我作是疑慢即為障定欲
除之法如⬤¶皮囊中金以貪金故不可棄於皮囊行者
亦¶爾師雖不清淨亦應生於佛想三疑法者如¶世人多
<pb:KR6s0002_WYG_089-5b>
執本心於所受法不能即信敬心受¶行若生猶豫即法
不染心何以故如智度論¶偈云¶
如人在岐道疑惑無所取¶諸法實相中疑亦復如是¶疑
故不勤求諸法之實相¶是疑從癡生惡中之惡者¶善不
善法中生死及湼槃¶定實真有法於中莫生疑¶汝若懐
疑惑死王獄吏縛¶如師子搏鹿不能得解脱¶在世雖有
疑當隨妙善法¶譬如觀岐道利好者應逐
問曰不善法無量無邊何故但捨五法答曰¶此五法中
<pb:KR6s0002_WYG_089-6a>
名雖似狹義該三毒亦通攝八萬¶四千諸塵勞門第一
貪欲蓋即是貪毒第二¶瞋恚蓋即是瞋毒第三睡眠蓋
疑蓋即是癡¶毒其掉悔一蓋即是等分攝合為四分煩¶
惱一中即有二萬一千四中合有八萬四千<md:KR6s0002_T_071-0829c>¶諸塵勞門
是故若能除此五蓋即能具捨一¶切不善之法譬如負
債得脱重病得差如¶饑餓人得至豐國如於惡賊之中
得自免濟¶安隱無患行者亦爾除此五蓋其心清淨譬¶
如日月以五事覆謂煙雲塵霧脩羅手障則¶不明了心
<pb:KR6s0002_WYG_089-6b>
亦如是合喻可知¶頌曰¶
五欲昏神識五蓋蔽福力¶六根成苦集六賊亂心色¶欲
浪逐情飄愛網隨心織¶三毒障人空四流漂不息¶至金
雖改秋斬籌方未極¶觀鴿既無窮猿攀此烏伏¶自非絶
欲蓋何能逺升陟¶齊⬤届寶城共覩能仁德
　¶¶¶¶¶¶四生篇第八十二¶
　　¶¶述意部¶¶¶
夫行善感樂近⬤人天逺成佛果作惡招苦¶近獲三塗
<pb:KR6s0002_WYG_089-7a>
逺乖聖道愚人不信智者能知故<md:KR6s0002_T_072-0830a>¶有四生軀别六趣形
分明闇異途昇沉殊路¶業緣之理皎然因果之報恒式
也¶
　　㑹名部¶
如般若經云一者卵生二者胎生三者濕¶生四者化生
又阿含口解十二因緣經云¶有四種生一腹生者謂人
及畜生(胎生/者是)二寒¶熱和合生者謂蟲蛾蚤虱(濕生/者是)三化
生者謂天¶及地獄四卵生者謂飛鳥魚鼈又正法念經¶
<pb:KR6s0002_WYG_089-7b>
云畜生無量略說三處一者水行所謂魚等¶二者陸行
所謂象等三者空行所謂鳥等¶或以天眼見諸畜生有
四種生何等為四一者¶胎生所謂象馬牛羊之𩔖二者
卵生所謂¶虵蚖鵝鴨雞雉衆鳥三者濕生所謂蚤虱¶蟻
子之𩔖四者化生如長面龍等故經曰¶生者新諸根起
死者諸受根滅¶又善見論云一者色生二者無色生色
生可¶壞無色生不可壞無色之生依於色生色心¶相依
共成假者名之為生使前不感後後不¶赴前名之為死
<pb:KR6s0002_WYG_089-8a>
又湼槃經云衆生佛性住五¶隂中若住五隂名曰殺生
若有殺生即墮¶惡道依此生死故有四生依殻而生曰
卵¶含藏而出曰胎假潤而興曰濕欻然而現曰¶化衆生
所攝不過此四也¶
　　相攝部¶
如婆沙論說云此欲界之中具攝六趣色無¶色界各攝
天趣少分所以别者以此欲界是¶亂地故衆生襍惡起
業不純或善或惡以不¶同故隨業受報有多差别上之
<pb:KR6s0002_WYG_089-8b>
二界唯是定¶地衆生沉靜起業亦純是故無有多趣差
别<md:KR6s0002_T_072-0830b>¶問曰四生六⬤相攝云何答曰如毗曇中¶論天及地
獄一向化生鬼⬤唯二謂胎及¶化人及畜生各具四生
故此論問云為生攝¶於⬤為⬤攝於生即自答云¶
生攝一切⬤非⬤攝於生¶謂生中隂增當知非⬤攝
故知生寛⬤狹以化生寛故全攝二⬤及¶三⬤少分地
獄⬤中一向化生問曰六欲諸¶天既行欲同人何故無
有胎生答曰欲愛¶雖同行事不等故樓炭正法經等云
<pb:KR6s0002_WYG_089-9a>
四¶天忉利此二地居行欲之時男女形交同¶人無異而
無泄精與人不同自上四天一向¶全異燄摩天行欲意
喜相抱或但執手而為¶究竟不至交合兠率天中意嬉
語笑即為¶究竟不待相抱化樂天中共相瞻視即為究¶
竟不待語笑他化天中但聞語聲或聞香氣¶即為究竟
不待瞻視故異於人以天化生故¶從母膝化起鬼⬤化
生可知胎生者少隱如¶彼淨觀音說謂昔王舍城中有
一女人為鬼¶精著身生五百鬼子又俱舍論有鬼吿目
<pb:KR6s0002_WYG_089-9b>
連¶云我晝生於五子夜亦生五子隨生而食啗¶竟無有
飽時此為胎生鬼也阿脩羅⬤亦具¶胎化二生以有匹
配故有胎生脩羅劫初從¶天而出即是化生又依觀佛
三昧經說根本¶女脩羅元從大海泥卵濕潤中出通彼
胎化¶亦具四生也人具四生者胎生現見可知卵¶如湼
槃經說如毗舍佉母生一肉卵於中出¶具三十二卵如
鞞婆沙經云問云何知人¶中有卵生答曰如佛所說閻
浮提地多有商<md:KR6s0002_T_072-0830c>¶人入海採寶得二鶴隨意所化失一一
<pb:KR6s0002_WYG_089-10a>
在¶與共遊戲寢臥一室共彼合㑹遂生二卵卵¶漸濕熟
便生二童後大出家學道得阿羅漢¶果一名尸婆羅二
名優鉢尸婆羅問曰云何¶知人中有濕生答曰如經所
說有頂生王尊¶者遮羅尊者優婆遮羅梨女及柰女等
即其¶事也問曰云何知人中有化生答曰如劫初¶人是
也已得聖法者不復卵生濕生問曰何¶故不復卵生濕
生耶答曰卵生濕生是畜生¶⬤所攝也畜具四生者胎
卵濕生此三目覩¶可知其化生者依樓炭經云如四生
<pb:KR6s0002_WYG_089-10b>
金翅鳥¶還食四生龍化生食四胎生食三(除/化)卵生食¶二
(除化/及胎)濕生還食濕生一(除三/可知)又起世經云大¶海之北為
諸龍王及一切金翅鳥王故生一¶大樹名曰居吒奢摩
離(隋言/鹿聚)其樹根本周七由¶旬入地二十由旬身髙一百
由旬枝葉徧覆¶五十由旬樹東面有卵生龍及卵生金
翅鳥¶樹南面有胎生龍及胎生金翅鳥樹西面有¶濕生
龍及濕生金翅鳥樹北面有化生龍及¶化生金翅鳥此
四處各有宮殿縱廣六百由¶旬七重垣墻七寶莊嚴妙
<pb:KR6s0002_WYG_089-11a>
香逺熏諸鳥和鳴¶又彼卵生金翅鳥王若欲搏取卵生
龍時便¶即飛徃居吒奢摩離大樹東枝之上觀大海¶水
已乃更飛下以兩翅扇大海水令水自開¶二百由旬即
於其中銜卵生龍將出海水隨¶意而食卵生金翅鳥王
唯能取得卵生龍等¶則不能取胎濕化生龍等若胎生
鳥¶欲取卵生龍者還向樹東海中取之¶又胎生鳥欲取
胎生龍者即向樹南<md:KR6s0002_T_072-0831a>¶海中取之水開四百由旬此胎生
鳥王唯能¶取卵胎二生龍不能取濕化二生龍也¶又濕
<pb:KR6s0002_WYG_089-11b>
生金翅鳥王欲取卵生龍還向樹東海¶中取食又濕生
鳥王欲取胎生龍即向樹南¶海中取食水開四百由旬
又濕生鳥王欲取¶濕生龍者即向樹西海中取之水開
八百由¶旬濕生鳥王唯能取卵生胎生濕生龍等不¶能
取化生龍也¶又化生金翅鳥王欲取卵生龍即向樹東
海¶中取之若欲取胎生龍者樹南海中取¶之若欲取濕
生龍者即向樹西海中取之若¶欲取化生龍者即向樹
北海中取之水開一¶千六百由旬彼諸龍等皆為此金
<pb:KR6s0002_WYG_089-12a>
翅鳥王之¶所食啗¶又觀佛三昧經云佛言閻浮提中及
四天下¶有金翅鳥名伽樓羅王於諸鳥中快得自在¶此
鳥業報應食諸龍於閻浮提日食一龍王¶及五百小龍
第二日於弗婆提第三日於瞿¶耶尼第四日於鬱單越
各食如前周而復始¶經八千嵗此鳥爾時死相已現諸
龍吐毒無¶由得食彼鳥饑逼周慞求食了不能得遊¶廵
諸山永不得安至金剛山然後暫住從金¶剛山直下至
大水際從大水際至風輪際為¶風所吹還至金剛山如
<pb:KR6s0002_WYG_089-12b>
是七返然後命終其¶命終已以其毒故令十寶山同時
火起爾時¶難陁龍王懼燒此山即降大雨澍如車軸¶鳥
肉散盡唯有心在其心直下如前七返然¶後還住金剛
山頂難陁龍王取此鳥心以為¶明珠轉輪王得為如意
珠<md:KR6s0002_T_072-0831b>¶又樓炭經云天下諸龍以三熱見燒阿耨達¶龍王不
以三熱見燒一餘龍王熱沙雨身上¶燒炙甚痛二餘龍
王起婬相向熱風來吹其¶身上憔即失顔色得虵身便
恐不喜三餘¶龍王被金翅鳥食悉皆恐怖天下餘龍悉
<pb:KR6s0002_WYG_089-13a>
見¶毒熱唯阿耨達龍王獨不見熱¶又善見律云佛言龍
有五事不得離龍身何¶者為五一行婬時若與龍共行
婬得復龍身¶若與人共行婬不得復龍身二受生不離
龍¶身三脫皮時四眠時五死時是為五事不得¶離龍身¶
問四食相攝云何答如毗曇中說總而言之¶六⬤之中
皆具四食然有寛狹不同如地獄¶中得有段食者如有
鐵丸及洋銅汁雖復增¶苦以壞饑渇故名段食又如輕
繫獄中得具¶冷暖二風更互觸身亦名段食唯上二界無¶
<pb:KR6s0002_WYG_089-13b>
有段食以彼身輕妙故論偈云¶
四食在欲界四生⬤亦然¶三食上二界段食彼則無
問曰未知一一⬤中何食增耶答曰如毗曇¶中說於六
⬤中謂鬼全⬤及於卵生并前三¶無色皆思食偏增何
以然者以彼餓鬼⬤中¶意行多故卵生衆生在卵殻時
以思念母故¶卵得不壞前三無色亦如意行思惟多故
是¶故皆悉思食增也又此人⬤及於六欲天中¶皆段食
偏增何以然者以此二處要假食¶持身命故又彼地獄
<pb:KR6s0002_WYG_089-14a>
全⬤及與非想皆識¶食偏增何以然者以地獄中識持
名色故¶非想地中以識持名故又彼色界及與濕生<md:KR6s0002_T_072-0831c>¶皆
悉觸食偏增何以然者以色界中受修¶諸禪樂觸持身
故濕生之中以因濕觸持身¶活故¶
　　受生部¶
如新婆沙論云中有有多名或名中有或名¶健達縛或
名求有或名意成問何名中有答¶居死有後在生有前
二有中間有自體起問¶何故中有名健達縛答以彼食
<pb:KR6s0002_WYG_089-14b>
香而存濟此¶名唯屬欲界中有問何故中有名求有耶¶
答於六處門求生有故問何故中有復名意¶成答從意
生故謂諸有情或從意生或從業¶生或從異熟生(舊名/果報)
或從婬欲生從意生者¶謂劫初人及諸中有色無色界
并變化身從¶業生者謂諸地獄如契經說地獄有情業
所¶繫縛不能免離由業而生不由意樂從異熟¶生者謂
諸飛鳥及鬼神等由彼異熟勢輕¶健故能飛行空或壁
障無礙從婬欲生者¶謂六欲天及諸人等諸中有身從
<pb:KR6s0002_WYG_089-15a>
意生者故¶乘意行故名為意成(舊名/中隂)次依婆沙論問中¶
有諸根具不具者答一切中有皆具諸根初¶受異熟必
圓妙故有說不具者如印印物像¶現如是中有⬤本有
故如本有時有根不具¶此中初說於理為善謂中有位
於六處門徧¶求生處根必無缺此說眼等非男女根色
界¶中有無彼根故欲界中有彼亦不定當受卵¶胎二𩔖
生者住中有位有男根至卵胎中方¶有不具若不爾者
應無當受卵胎生義問諸¶⬤中有行相云何答地獄中
<pb:KR6s0002_WYG_089-15b>
有頭下足上而¶⬤地獄故伽佗言<md:KR6s0002_T_072-0832a>¶
顚墜於地獄足上頭歸下¶由毁謗諸仙樂寂修苦行
此諸天中有足下頭上如人以箭仰射虛空¶上昇而行
往於天⬤餘⬤中有皆悉傍行如¶鳥飛空行所至處又
如壁上畫作飛仙舉身¶傍行求常生處問中有行相皆
如是耶¶答不必皆爾依人中命終者說若地獄死¶還生
地獄不必頭下足上而行若天中死還¶生天不必足下
頭上而行若地獄死生於¶人⬤應首上昇若天中死生
<pb:KR6s0002_WYG_089-16a>
於人⬤應頭歸¶下鬼及傍生二⬤中有隨所住處如應
當知¶次依論問中有生時為有衣不論答色界中¶有一
切有衣以色界中慙愧增故慙愧即是¶法身衣服如彼
法身具勝衣服生身亦爾故¶彼中有常與衣俱欲界中
有多分無衣以欲¶界中分無慙愧唯除菩薩及白淨苾
芻尼¶所受中有恒有上妙衣服有餘師說菩薩¶中有亦
無有衣唯白淨尼等所受中有常與¶衣俱問何緣菩薩
中有無衣而白淨尼有衣¶答曰淨尼曾以衣服施四方
<pb:KR6s0002_WYG_089-16b>
僧故彼中有常¶有衣服問若爾菩薩於過去生以妙衣
服施¶四方僧白淨尼等所施衣服碎為微塵猶未¶為比
如何菩薩中有無衣而彼有衣服答由¶彼願力異菩薩
故謂白淨尼以衣奉施四方¶僧已便發願言願我生生
常著衣服乃至中¶有亦不露形由彼願力所引發故所
生之處¶常豐衣服彼最後身所受中有常有衣服入¶母
胎位乃至出時衣不離體如如彼身漸次¶增長後出家
受具戒已轉成五衣勤修正<md:KR6s0002_T_072-0832b>¶行不久便證阿羅漢果乃
<pb:KR6s0002_WYG_089-17a>
至後湼槃時即以¶此衣纒身火葬菩薩過去三無數劫
所修種¶種殊勝善行皆為⬤向無上菩提利益安樂¶諸
有情故由斯行願雖具相好而無有衣¶願力有殊不應
為難次依論問在中有位資¶段食不答色界中有不資
段食欲界中有必¶資段食問欲界中有段食云何有作
是說欲¶界中有至食處便食彼食至有水處便飲¶彼水
由彼飲食以自存濟此說非理所以者¶何中有極多難
周濟故謂契經說如從袋等¶瀉粇米等置倉鑊中數極
<pb:KR6s0002_WYG_089-17b>
稠密五⬤有情所¶受中有散在處處數量過彼若彼受
用諸飲¶食者一切世間所有飲食唯供狗犬一𩔖中¶有
尚不周濟况餘中有而可充足又中有身¶既極微輕妙
受麤重食身應散壞應作是說¶中有食香非食麤質故
無前過謂有福者歆¶饗清淨華果食等輕妙香氣以自
存活若無¶福者歆饗糞⬤⬤爛食等輕細香氣以自存¶
活又彼所食香氣極少中有雖多而得周¶濟¶次依論引
世尊經中作如是說三事和合得入¶母胎父母俱有染
<pb:KR6s0002_WYG_089-18a>
心和合母身調適無病是¶時及健達縛正現在前此健
達縛爾時二心¶展轉現前入母胎藏此中三事和合者
一者¶父母交愛和合二者母身是時調適三者健¶達縛
是時正現在前時父母俱有染心和合¶者謂父母俱起
婬貪而共合㑹母身調適無¶病是時者謂母起貪身心
悅豫名身調適持¶律者說由母起貪身心渾濁如春夏
水渾濁<md:KR6s0002_T_072-0832c>¶而流不能自持名身渾濁母腹清淨無風熱¶痰
互增逼切故名無病由此九月或十¶月中任持胎子令
<pb:KR6s0002_WYG_089-18b>
不損壞言是時者謂諸母¶邑有⬤惡事日月恒有血水
流出此若過¶多由稀濕故不得成胎此若太少由乾稠
故¶亦不成胎若此血水不少不多不乾不濕方¶得成胎
名為是時是中有者入胎時故謂母¶血水於最後時餘
有二滴父精最後餘有一¶滴展轉和合方得成胎及健
達縛正現在前¶者謂即中有此處現在前非於餘䖏非
前非¶後此健達縛爾時二心展轉現前入母胎藏¶者謂
健達縛將入胎時於父於母愛恚二心¶展轉現起方得
<pb:KR6s0002_WYG_089-19a>
入胎若男中有將入胎時於¶母起愛於父起恚若女反
此次依論問中有何處入於¶母胎有作是說中有無礙
隨所樂處而便入¶胎問若中有身無能障礙如何依住
此母胎¶中答業力所拘故依此住有情業力不可思¶議
無障礙物令有障礙是故於此不應為難¶應作是說中
有入胎必從生門是所受故由¶此理⬤諸雙生者後生
為長所以者何先¶入胎者必後出故問菩薩中有何處
入胎答¶從右脅入正知入胎於母母想無婬愛故復¶有
<pb:KR6s0002_WYG_089-19b>
說者從生門入諸卵胎生法爾故問輪¶王獨覺先中有
位何處入胎答從右脅入正¶知入胎於母母想無婬愛
故復有說者從¶生門入諸卵胎生法應爾故有餘師說
菩¶薩福慧極增上故將入胎時無顛倒想不¶起婬愛輪
王獨覺雖有福慧非極增上將<md:KR6s0002_T_072-0833a>¶入胎時雖無倒想亦起
婬愛故入胎位必從¶生門入也¶次依論引施設論說若
彼父母福業增上子¶福業劣不得入胎若彼父母福業
劣薄子福業¶勝不得入胎要父母子三福業等方得入
<pb:KR6s0002_WYG_089-20a>
胎¶問若富貴丈夫與貧賤女合或富貴女人與¶貧賤男
合如何中有亦得入胎答富貴男¶子與貧賤女人合時
必於自身起下劣想於¶彼女人生尊勝想富貴女人與
貧賤男子合¶時必於自身生下劣想於彼男子起尊勝¶
想貧賤男子與富貴女人合時必於自身生¶尊勝想於
彼女人起下劣想貧賤女人與¶富貴男子合時必於自
身起尊勝想於彼男¶子生下劣想子於父母將入胎位
應知亦然¶故入胎時皆有等義¶次依論問中有微細一
<pb:KR6s0002_WYG_089-20b>
切牆壁山崖樹等皆¶不能礙此彼中有為相礙耶有作
是說此彼¶中有亦不相礙以極微細相觸身時不覺知¶
故復有說者此彼中有亦互相礙以相遇時¶此彼展轉
有語言故問若爾寧說中有無礙¶答於餘無礙非謂中
有問此彼中有皆相礙¶耶答自𩔖相礙非於餘𩔖謂地
獄中有但礙¶地獄中有乃至天中有但礙天中有有作
是¶說劣礙於勝以麤重故勝不礙劣以細輕¶故謂地獄
中有礙五中有傍生中有礙四中¶有鬼界中有礙三中
<pb:KR6s0002_WYG_089-21a>
有人中有礙二中有天¶中有唯礙天中有¶
　　五生部¶
如地持論云菩薩生有五種住一切行安樂<md:KR6s0002_T_072-0833b>¶一切衆生
一息苦生二隨𩔖生三勝生四增¶上生五最後生¶菩薩
以願力故於饑饉世受大魚等身以肉¶救濟一切衆生
於病疾世為大醫王救治衆¶病於刀兵世為大力王救
息戰諍以法化邪¶及諸惡行如是無量皆悉往生是名
息苦生¶菩薩以願自在力故於種種衆生天龍鬼神¶等
<pb:KR6s0002_WYG_089-21b>
逓相惱亂及諸外道起諸邪見悉生其中¶為其導首引
令入正廣為宣說是名隨𩔖生¶菩薩以性受生勝於世
間壽色等報是名勝¶生¶菩薩從淨心住乃至最上菩薩
住於閻浮提¶自在受生一切受生處於中竒特是名增
上¶生¶最上菩薩住受生調伏業菩提衆具增上滿¶足生
刹利婆羅門家得阿耨菩提作一切佛¶事是名最後生
世世菩薩皆此五種受生無¶餘無上因此疾得阿耨菩
提¶又瑜伽論云諸菩薩生略有五種攝一切生¶一切菩
<pb:KR6s0002_WYG_089-22a>
薩受無罪生利益安樂一切有情何¶等為五一者除災
生二者隨𩔖生三者大勢¶生四者增上生五者最勝生
菩薩於諸饑饉¶作大魚等普給一切皆令飽滿或有疫
病¶作大良醫息除疾疫或有戰諍以大威力善¶巧息除
或有惡王非理治罰以大願力哀愍¶一切或起邪見能
除邪惡是名略說除災横¶生或有菩薩以大願力生⬤
異𩔖方便化導¶令彼行善是名略說隨𩔖受生或有菩
薩禀¶性生時所感受量形色族姓自在富等最<md:KR6s0002_T_072-0833c>¶為殊勝
<pb:KR6s0002_WYG_089-22b>
所作事業自他兼利是名略說大勢¶生或有菩薩住於
十地作十王報最為殊勝¶已得成滿即由此業增上所
感是名略說隨¶增上生或有菩薩於此生中菩提資糧
已極¶圓滿或生大貴國王家能現等覺廣作佛事¶是名
略說最後生若諸菩薩於去來今清淨¶仁賢妙善生處
皆此五生所攝除此無有若¶過若增唯除凡地菩薩受
生何以故此中意¶取有智菩薩生大菩提果之所依止
令諸菩¶薩疾證菩提¶頌曰¶
<pb:KR6s0002_WYG_089-23a>
四生誠易轉五隂病難痊¶壽報雖延促終成丘墓塵¶徒
知餌六色㑹當悲九泉¶復愍輪⬤⬤難成不壞身
感應緣(略引/二騐)¶
晉沙門支道林
唐居士信都元方¶
晉沙門支遁字道林陳留人也神宇雋發為¶老釋風流
之宗常與其師辯論物𩔖謂雞卵¶生用未足殺之與諸
蜎動不得同罰師尋¶亡忽見形來至遁前手執雞卵投
<pb:KR6s0002_WYG_089-23b>
地破之見¶有雞雛出殻而行遁即惟悟悔其本言俄而¶
師及雞雛竝滅不見(右此出/㝠祥記)¶
唐相州滏陽縣人信都元方少有操尚尤好¶釋典年二
十九至顯慶五年春正月死死後¶月餘其兄法觀寺僧
道傑情切友憶乃將¶一巫者至家遣求元方與語法觀
又頗解法¶術乃作一符攝得元方令巫者問其由委巫¶
者不識字遣解書人執筆巫者為元方口授<md:KR6s0002_T_072-0834a>¶作書一紙
與同學馮行基具述平生之意¶并詩二首及其家中亦
<pb:KR6s0002_WYG_089-24a>
留書啓文理順序言¶詞悽愴其書疏大抵勸修功德及
遣念佛寫¶經以為殺生之業罪之大者無過於此又¶云
元方不入地獄亦不墮鬼中前蒙冥官處¶分令於石州
李仁師家為男但為隴州吳山¶縣石名逺於華嶽祈子
乃改與石家為男又¶云受生日逼怱迫不得更住從二
月受胎至¶十二月誕育願兄等慈流就彼相㸔也言訖¶
涕泣而去河東薛大造寓居滏陽前任吳山¶縣令自云
具識名逺智力寺僧慧永法真等¶說之(右此出冥/報拾遺記)¶
<pb:KR6s0002_WYG_089-24b>
　
　
　
　
　
　
　
　法苑珠林卷八十九
<pb:KR6s0002_WYG_089-25a>
音釋
　齗(魚斤切齒/根肉也)憒(苦對切/心亂也)⬤(弼角切/踣也)扼腕(扼乙革切握/也腕烏貫切)
　(手腕/也)軑(音大/輪也)歘(許勿切/忽也)澍(朱戍切/霖注也)鑊(黄郭切/釡屬)餌(仍吏/切)
　蜎(隳縁切與⬤/同小飛也)滏(奉甫切滏/陽縣名)
