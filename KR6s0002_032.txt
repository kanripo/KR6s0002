# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:10
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 31
<pb:KR6s0002_SBCK_043-1a>
法苑珠林卷第四十三
　　¶¶　唐上都西明寺沙門釋道世玄惲撰¶
變化篇第二十五¶
　¶¶述意部¶¶
夫聖人之用玄通無礙&KR0241;感多方不可作¶一途求不
可以一理推故麤以麤應細以¶細應麤細隨機理固
然矣所以　大光明現¶諸神變者此應十方諸大菩
薩將紹尊位者¶耳若處俗接麤按邪歸正者復須隨
緣通¶變量稱物情不可以妙理通悟指事而變¶現不
思議之形質用遮不思議之頑見也譬¶聖人亦入鹿
<pb:KR6s0002_SBCK_043-1b>
馬而度脫之當抂鹿馬豈同於¶鹿馬哉若不異於鹿
馬應時常流不待此神<md:KR6s0002_T_032-0528a>¶變明矣¶
　通變部¶
如蕐嚴經云佛子如一如來一化身轉如¶是等不可
說譬喻法輪雲一切法界虗空界¶等世界悉以毛端
周徧度量一一毛端處於¶念念中化不可說不可說
佛刹微塵等身乃¶至盡未來際劫一一化佛身有不
可說不可¶說佛刹微塵等頭一一頭有不可說不可
說¶佛刹微塵等舌一一舌出不可說不可說佛¶刹微
塵等音聲一一音聲說不可說不可說¶佛刹微塵等
<pb:KR6s0002_SBCK_043-2a>
修多羅一一修多羅說不可說¶不可說佛刹微塵等
法一一法中說不可說¶不可說佛刹微塵等句身味
身復不可說不¶可說佛刹微塵等劫說異句身味身
音聲充滿¶法界一切衆生無不聞者盡未來際常轉¶
法輪如來音聲無異無斷不可竆盡是為¶一切諸佛
大力那羅延幢佛所住法¶又蕐嚴經云一切諸佛悉
有八種微妙音聲¶一一音聲悉有五百妙音聲眷屬
不可稱數¶百千音聲以為莊嚴無量無邊妙音聲妓
樂¶皆悉清淨普能演說一切諸佛正法義味悉¶離恐
怖安住無畏大師子吼悉令一切法界¶一切衆生聞
<pb:KR6s0002_SBCK_043-2b>
其音聲隨其本行種種善根皆令¶開觧是為一切諸
佛最勝無上口業莊嚴¶又處處經云爾時佛笑口中
有五色灮出者¶有五因緣一欲令人有所問因所問
有益故¶二恐人言佛不知笑故三為現口中灮故四¶
笑諸不至誠故五笑阿羅漢守空不得菩薩¶道灮還
從頂上入者當示後人大明故<md:KR6s0002_T_032-0528b>¶又佛說心明經云爾
時世尊為梵志乃笑五¶色灮從口出照十方五&KR0208;之
&KR0011;夫欲至人心¶喜令餓&KR0017;飽地獄痛息畜生意開罪
除尋¶灮來詣佛所諸佛笑法皆有常瑞若授菩薩¶決
徧照十方灮從頂入授緣覺決灮入面¶門授聲聞決
<pb:KR6s0002_SBCK_043-3a>
灮入肩井說生天事灮從¶臍入說降人中灮從&KR0176;入
說趣三苦灮從¶足心入諸佛之欣不以欲笑不以瞋
笑不¶以癡笑不放逸笑不利欲笑不榮貴笑不¶冨饒
笑今佛普等愍傷羣生行大慈笑無斯¶七也¶又智度
論云如佛初轉法輪時應持菩薩從¶他方來欲量佛
身上過虗空無量佛刹至蕐¶上世界見佛身如故而
說偈言¶
　　虗空無有邊　佛功德亦爾¶　設欲量佛身
　　唐勞不能盡¶　上過虗空界　無量諸佛土¶
　　見釋師子身　如故而不異¶　佛身如金山
<pb:KR6s0002_SBCK_043-3b>
　　演出大灮明¶　相好自莊嚴　猶如春蕐
又處處經云佛抂世時諸天&KR0017;神龍人民皆¶到佛所
聽經數百千重前後皆見佛面所以¶者何佛前世時
言語無前後故是故無不見¶佛面者人臥皆隨佛所
首向佛尊故¶
　厭欲部¶
如大莊嚴法門經云爾時王舍城中有婬女¶女名金
色灮明威德彼女宿世善根因緣形¶貌端正衆相具
足身眞金色灮明照耀容儀¶媚麗世所希有神慧聰
敏辯才無礙音辭<md:KR6s0002_T_032-0528c>¶清妙深䆳柔軟言常含笑隨所行
<pb:KR6s0002_SBCK_043-4a>
處皆金灮¶照所著衣服亦皆金色一切人衆見者繫¶
心愛著無捨隨所遊處皆悉隨從有長者¶子名上威
德為欲樂故多與財寳共相要¶&KR0443;車乘莊嚴往詣園
林爾時金色女宿緣¶冥感為文&KR0798;師利化令入道神
變自在故¶以頭枕彼威德&KR0176;上而&KR1368;卽以神力於其
臥¶處現為死相膖脹&KR0424;爛難可附近須&KR0119;腹¶破肝腸
剖裂五臓露現&KR0424;穢可惡大小便¶道流溢不淨諸根
支節蠅蛆唼食不可稱¶說時長者子見此死屍生大
恐怖身毛皆¶豎而作是念我今無救徧觀四方無歸
依處¶倍增怖畏發大怖聲彼長者子二因緣故¶生大
<pb:KR6s0002_SBCK_043-4b>
怖畏一㫺所未見如是惡事是故生¶怖二大衆知我
與彼同來在此而今忽死¶謂我故殺阿闍世王不鑒
此理横見加戮是¶故生怖時長者子獨於此林不見
一人一切¶凡聖誰能救者彼長者子過去善根雖熟
以¶不聞見文&KR0798;共金色女所說法故文&KR0798;師利¶卽以
神力令諸&KR0035;林悉說偈言長者聞¶已心大歡喜深自
慶幸捨棄死屍從林而出¶卽往佛所具說怖緣爾時
佛告長者子汝¶莫憂怖我當施汝一切無畏汝歸佛
者一¶切無怖長者白佛一切怖畏從何而生佛¶言從
貪瞋癡因緣故畏當知一切諸怖無¶主無作無有執
<pb:KR6s0002_SBCK_043-5a>
者汝先欲覺今何所在長¶者子言此中所見好色惡
覺凡夫貪著於¶聖法中無如是事於是佛為種種方
便說法¶時長者子得順法忍時金色女知長者子受<md:KR6s0002_T_032-0529a>¶敎化已莊嚴五百馬車前後圍繞來詣佛所¶却住一
面¶爾時文&KR0798;問長者子言汝識此妺不長者子¶言我
今實識文&KR0798;師利言汝云何識時長¶者子卽向文&KR0798;
而說偈言¶
　　見色如水沫　諸受悉如泡¶　觀想同陽燄
　　如是我識彼¶　見行如芭蕉　知識猶如幻¶
　　女名假施設　如是我識彼¶　身無覺如木
<pb:KR6s0002_SBCK_043-5b>
　　亦如艸瓦礫¶　心則不可見　如是我識彼¶
　　諸凡夫如醉　顚倒生惡覺¶　智者所不染
　　如是我識彼¶　如彼林中屍　&KR0424;爛惡不淨¶
　　身體性如是　如是我識彼¶　過去本不滅
　　未來亦不生¶　現在不暫住　如是我識彼¶
　　文&KR0798;當善聽　彼恩難可報¶　我本多貪欲
　　見不淨解脫¶　彼身實不死　為化我現死¶
　　愍衆故示現　誰見不發心¶　如是貪瞋癡
　　及一切煩惱¶　如是體法性　善哉甚微妙
爾時佛告阿難此金色女上威德男已於¶過去敎化
<pb:KR6s0002_SBCK_043-6a>
令發菩提今更聞法得順法忍¶此金色女於當來世
過九十百千劫當得作¶佛號曰寶灮如來威德長者
於寶灮佛所得¶菩薩身名曰德灮寶灮滅後當得作
佛號曰¶寶炎如來<md:KR6s0002_T_032-0529b>¶又觀佛三昩經云佛告阿難我㫺
夏安居時¶波羅奈國有一婬女在高樓上有女名妙
意㫺¶日於佛有緣爾時世尊化三童子年皆十五¶面
貌端正勝諸世間一切人&KR0011;此女見己¶身心歡喜白
言丈夫我今此舍如功德天¶冨力自在衆寶莊嚴我
今以身及與奴婢奉¶上丈夫可備灑掃若能顧納隨
我所願一切¶供給無所愛惜作是語已化人就牀未
<pb:KR6s0002_SBCK_043-6b>
及食¶頃女前親近白言丈夫願遂我意化人不¶違隨
己所欲旣附近已一日一夜心不疲¶猒至二日時愛
心漸息至三日時白言丈夫¶可起飲食化人卽起纒
綿不已女生猒悔¶白言丈夫異人乃爾化人告言我
先世法¶凡與女通經十二日爾乃休息女聞此語如¶
人食噎旣不得吐又不得咽身體苦痛如被¶杵擣至
四日時如被車轢至五日時如鐵丸¶入體至六日時
支節悉痛如箭入心女作¶念言我聞人說迦毗羅城
淨飯王子身紫¶金色三十二相愍諸盲冥救濟苦人
恒在¶此城常行福度放金色灮濟一切人今日¶何故
<pb:KR6s0002_SBCK_043-7a>
不來救我我從今日乃至壽終終不¶貪色寜與虎狼
同處一穴不貪色欲受此苦¶惱化人亦瞋咄弊惡婦
女廢我事業我今共¶汝合體一處不如早死父母宗
親若來覓¶我處自藏我寧經死不堪恥辱女言弊¶物
我不用爾欲死隨意是時化人取刀刺頸¶血流滂沱
塗汙女身萎陁在地女不能勝¶二日青淤三日膖脹
四日爛潰五日漸爛¶六日肉落七日唯有&KR0424;骨如膠
如漆黏著<md:KR6s0002_T_032-0529c>¶女身一切大小便利及諸惡蟲迸血諸膿¶
塗漫女身女極惡猒而不得離女發誓願若¶諸天神
及與仙人淨飯王子能免我苦我持¶此舍一切珍寶
<pb:KR6s0002_SBCK_043-7b>
以用給施作是念時佛將阿¶難難陁帝釋在前梵王
在後佛放常灮照¶耀天地一切大衆皆見如來詣此
女樓時女¶見佛心懷慙愧藏骸無處取諸白氎纒裹¶
臰屍&KR0424;氣如故不可覆藏女見世尊為佛¶作禮以慙
愧故身映骨上&KR0424;骨忽然在女背¶上女極慙愧流淚
而言如來功德慈悲無¶量若能令我離此苦者願為
弟子心終不&KR0370;¶佛神力故&KR0424;骨不現女大歡喜為佛
作禮白¶佛言世尊我今所珍一切施佛佛為呪願¶梵
音流暢女聞呪願心大歡喜應時卽得須¶陁洹道五
百侍女聞佛音聲皆發無上菩提¶道心無量梵衆見
<pb:KR6s0002_SBCK_043-8a>
佛神變得無生忍帝釋所¶將諸天有發菩提心者有
得阿&KR0218;含者¶又百緣經云佛在世時舍衛城中有一
長者¶婦産一男兒形貌極醜狀似惡&KR0017;有人見¶者捨
之而去年漸長大父母猒惡驅令遠棄¶乃至畜生見
此醜陋尚懷怖懼何況人&KR0011;¶又於一時詣林採果以
自存活飛鳥走獸¶無不怖走絶迹無住世尊慈念將
諸比丘¶到林欲度見佛避走佛以神力使不得去時¶
諸比丘各在樹下跏趺繫念世尊化作醜陋人¶執持
應器盛滿中食漸向醜人形狀&KR0011;已心¶懷喜悅今此
人者眞是我伴尋來共語同¶器而食食已時彼化人
<pb:KR6s0002_SBCK_043-8b>
忽然端正醜陋問言¶汝今何以忽然端正化人答言
我食此食<md:KR6s0002_T_032-0530a>¶以善心觀彼樹下坐禪比丘使我端正醜
陋¶聞已尋復斆之尋得端正心懷喜悅卽向¶化人㴱
生信解於是化人還復本形醜陋見¶佛三十二相八
十種好灮明普曜如百千日¶前禮佛足却坐一面佛
卽為其種種說法得¶須陁洹果卽於佛前求索出家
佛告善來比¶丘&KR0161;髪自落法服著身便成沙門精勤
修¶習得阿羅漢果時諸比丘見是事已請佛為¶說宿
本因緣佛告比丘乃往過去無量世中¶有佛出世號
曰弗沙在一樹下結跏趺坐¶我及彌勒俱為菩薩到
<pb:KR6s0002_SBCK_043-9a>
彼佛所種種供養而¶翹一足於七日中說偈讚佛¶
　　天上世間無如佛　十方世界亦無有¶
　　世界所有悉能見　無有能及如佛者
爾時菩薩說此偈巳時彼山中有一&KR0017;神作¶醜陋形
來恐怖我我以神力令彼行處懸崖¶嶮岨不能得過
時彼山神卽作是念我以惡¶心恐怖他故令我今者
行處嶮難不可得過¶今當往彼懺悔先罪作是念已
尋即往詣懺¶悔訖已發願而去佛告比丘欲知彼山
神恐¶佈我故五百世中形體醜陋見者驚走由彼¶懺
悔故今遭值我出家得道比丘聞已歡喜¶奉行¶頌曰
<pb:KR6s0002_SBCK_043-9b>
　　大聖神變　隨事啟朦　含英秀發¶
　　開悟相應　服以邪道　化現神通¶
　　隱顯利物　乃軌髙蹤　羣生息謗¶
　　感悟興隆　潛運自在　見者生恭¶
　　罕逢斯聖　絶代靈龍　含生有福<md:KR6s0002_T_032-0530b>¶　　遇此休徵
感應緣(略引二/十五驗)¶
通叙神化多種之變
漢時有左慈能變¶
舌埵山有帝女能變
<pb:KR6s0002_SBCK_043-10a>
夏鯀及趙王如意變¶
魏襄王年中有女變
漢建平中有男子變¶
漢建安中有男子變
晉元康中有女變¶
晉惠懷時有男女變
漢景帝時有人變
漢¶宣帝時有雞變
晉太康年中有彭蚑及蟹¶變
孔子於陳絃歌館中有鯷魚變
<pb:KR6s0002_SBCK_043-10b>
晉豫章郡吏易拔變¶
晉冝陽縣有女姓彭名娥變
晉太末縣¶呉道宗母變
晉復陽縣有牛變
炎帝之女¶變
諸傳襍記之變
秦時有江南宮亭廟神¶變
秦時南方有落民飛頭變
高陽氏同産¶夫婦變
魏時尋陽縣北山蠻人作術變
<pb:KR6s0002_SBCK_043-11a>
魏¶時清河宋士母因浴變
梁朝居士韋英妻梁氏嫁變¶
夫慈濟之道震古式瞻通化之方由來難測¶此是方
外之大聖非是域中之凡能竆之不¶可原究之不可
盡然凡聖雖别變化有同良¶由智有淺深障有麤細
機有大小化有寛狹¶葢達生死之本可以言變化矣
若依佛敎明¶信因果因緣相假方成變化矣據外俗
未¶達大方唯信緣起不頼因成故千寶記云天¶有五
氣萬物化成木精則仁火精則禮金¶精則義水精則
智土精則恩五氣盡純聖¶德備也木濁則弱火濁則
<pb:KR6s0002_SBCK_043-11b>
淫金濁則暴水¶濁則貪土濁則頑五氣盡濁民之下
也中¶土多聖人和氣所交也絶域多怪物異氣所¶産
也茍禀此氣必有此形茍有此形必生此<md:KR6s0002_T_032-0530c>¶性故食榖
者智慧而文食艸者多力而愚食¶桑者有絲而蛾食
肉者勇憨而悍食土者無¶心而不息食氣者神明而
長壽不食者不死¶而神大腰無雄細腰無雌無雄外
接無雌外¶育三化之蟲先孕後交兼愛之獸自為牡¶
牝寄生因夫高木女蘿託乎茯苓木株於¶土萍植於
水鳥排虗而飛獸蹠實而走蟲土¶閉而蟄魚淵濳而
處本乎天者親上本乎¶地者親下本乎時者親旁則
<pb:KR6s0002_SBCK_043-12a>
各從其&KR0011;也千¶歲之雉入海為蜃百年之雀入江為
蛤千歲¶&KR0027;黿能語人語千歲之狐起為美女千歲之¶
虵斷而復續百年之䑕而能相卜數之至也¶春分之
日鷹變為鳩秋分之日鳩變為鷹時¶之化也故腐艸
之為螢也朽葦之為蛬也¶稻之為&KR2501;也麥之為蛺蝶
也羽翼生焉眼¶目成焉心智存焉此自無知而化為
有知而¶氣易也鶴之為麞也虵之為龞也蛬之為&KR2383;¶
也不失其血氣而性形變也若此之&KR0011;不可¶勝論應
變而動是謂順常茍䥘其方則為妖¶眚故下體生於
上氣之反者也人生獸獸生¶人氣之亂者也男化為
<pb:KR6s0002_SBCK_043-12b>
女女化為男氣之質¶者也魯牛哀得疾七日化而為
虎形體變¶易爪牙施張其兄將入搏而食之當其為
人¶不知將為虎當其為虎不知嘗為人故晉太¶康中
陳畱阮士禽傷於虺不忍其痛數嗅其¶瘡已而䨇虺
成於鼻中元康中曆陽紀元載¶客食道&KR0027;已而成瘕
醫以藥攻之下&KR0027;子數¶升大如小錢頭足㲉備文甲
皆具唯中藥已¶死夫妻非化育之氣鼻非胎孕之所
享道非<md:KR6s0002_T_032-0531a>¶物之具從此觀之萬物之生死也與其變化¶
也非通神之思雖求諸已惡識所自來然朽¶艸之為
螢由乎腐也麥之為蛺蝶由乎濕也¶爾則萬物之變
<pb:KR6s0002_SBCK_043-13a>
皆有由也農夫止麥之化者¶漚之以灰聖人理萬物
之化者濟之以道¶其與不然乎今所覺事者固未足
以究其變¶化之極也此乃由衆生本識襍業熏成因
種¶旣熟緣假外形情與非情隨緣興變若先無¶種縱
遇其緣緣踈力弱亦未能獨變故因假¶緣故種不獨
成緣假因故緣不獨辦因緣和¶合力用相齊萬&KR0011;由
生一非能建&KR1928;將來¶哲豈猜餘卜也¶
左慈字元放廬江人也有神通嘗在曹¶公座公曰今
日高會恨不得呉松江鱸魚為¶膾放云可得也求銅
盤貯水放以竹竿餌¶釣盤中須&KR0119;引一鱸出公大撫
<pb:KR6s0002_SBCK_043-13b>
掌會者皆¶驚公曰一魚不周座席得兩為佳放乃復
餌¶釣之須&KR0119;引出皆三尺餘生鮮可愛公便¶目前膾
之周賜座席公曰今旣得鱸恨不¶得蜀生薑耳放曰
可得也公恐其近道買因¶曰吾㫺使人至蜀買錦可
勑人告吾使使增¶市二端人去須&KR0119;還得生薑又云
於錦肆下¶見公使已勑增市二端後經歲餘公使還
果¶增市二端錦問之云㫺某月某日見人於肆¶下以
公勑勑之增市二端錦後公近郊士人¶從者百許人
放乃齎酒一甖脯一片手自傾¶甖行酒百官百官皆
醉飽公還驗之酤賣家¶昨悉亾其酒脯矣公惡之隂
<pb:KR6s0002_SBCK_043-14a>
欲殺元放元放¶在公座將收之放却入壁中霍然不
見乃募<md:KR6s0002_T_032-0531b>¶取之或見於市乃捕之而市人皆放同形¶後
或見放於陽城山頭行人逐之放入於羣¶羊行人知
放在羊中告之曰曹公不復相¶殺本成君術旣驗但
欲與相見羊中忽有一¶大老羝屈前兩&KR0176;人立而言
曰遽如許人卽¶云此羊是競往欲取而羣羊數百皆
為羝羊¶並屈前&KR0176;人立云遽如許於是莫知所取焉¶
老子曰吾之所以為大患者以吾有身也及¶吾無身
吾有何患哉若老子之儔可謂能¶無身矣豈不遠哉¶
也
<pb:KR6s0002_SBCK_043-14b>
舌埵山帝之女死化為怪艸其葉蕋茂其¶&KR0160;黄色其
實如菟絲故服怪艸者恒媚於¶人焉¶周宣王三十三
年幽王生是歲有馬化為狐¶晉獻公二年周惠王居
于鄭鄭人入王府¶多脫化為蜮射人萇&KR0042;見殺蜀人
藏其血¶故三年而為碧¶漢靈帝時江夏黄氏之母浴
伏盤水中久¶而不起變為黿矣婢驚走告比家人來
黿轉¶入㴱淵其後時時出現初浴&KR0426;一銀&KR0107;猶在¶其
&KR0545;於是黄氏累世不敢食黿肉¶又呉寶鼎元年六月
晦日丹陽宣騫母年八十¶矣亦因洗浴化為黿其狀
如黄氏騫兄弟四¶人閉戸衛之掘堂上作大坑瀉水
<pb:KR6s0002_SBCK_043-15a>
其黿入水¶中遊戲一二日間恒延頸岀亦望伺户小
開¶便輪轉自躍入于深淵遂不復還¶
夏鯀天子之父趙王如意漢祖之子而鯀¶為黄能意
為蒼狗¶
魏襄王三年有女子化為化爲丈夫與妻生<md:KR6s0002_T_032-0531c>¶子故京
房易傳曰女子化為丈夫兹謂隂¶昌賤人為王丈夫
化為女子兹為隂勝陽厥¶咎亾¶也
漢建平中豫章有男子化為女子嫁為人¶婦生一子
長安陳鳳曰陽變為隂將亾繼¶嗣生一子者將復一
世乃絶也故使哀帝崩¶平帝沒而王莽&KR0434;焉
<pb:KR6s0002_SBCK_043-15b>
漢建安七年越嶲有男子化為女子周羣曰¶哀帝時
爾有此變將有易代之事也至二十¶五年獻帝封山
陽公¶
晉元康中安豐有女子曰周世寧年八歲漸¶化為男
至十七八而氣性成女體化而不¶盡男體成而不徹
畜妻而無子¶
晉惠懷之世京洛有人一身而有男女二¶體亦能兩
幸而尤好婬天下兵亂由男女氣¶亂而妖形作也當
太興之間又有女子其隂¶在腹肚居於揚州亦性好
婬色故京房易¶妖曰人生子隂在首則天下大亂若
<pb:KR6s0002_SBCK_043-16a>
在腹¶則天下有事若在背則天下無後¶
漢景帝元年九月膠東下蜜人年七十餘生¶&KR0641;&KR0641;有
毛生故京房易傳曰冡宰政厥妖¶人生&KR0641;五行志以
為人不當生&KR0641;猶諸&KR0459;不¶當舉兵向京師也其後有
七國之難起¶
漢宣帝黄龍元年未央殿輅軨廐中雌雞化¶為雄雞
毛衣亦變不鳴不將無距元帝初¶元中丞相府史家
雌雞化為雄雞冠距鳴將¶至永灮年中有獻雄雞生
角者五行志以¶為王氏之應也¶
晉太康四年會稽郡彭蚑及蟹皆化為䑕<md:KR6s0002_T_032-0532a>¶其衆覆野
<pb:KR6s0002_SBCK_043-16b>
大食稻為災始成有毛肉而無骨¶其行不能過田塍
數日之後則皆為牝至¶六年南陽獲兩足虎虎者隂
精而居乎陽金¶獸也南陽火名也金精入火而失其
形王室¶亂之妖也¶
孔子厄於陳&KR0246;歌於舘中夜有一人長九尺¶餘著皂
衣高冠大吒聲動左右子貢進問¶何人耶便提子貢
而挾之子路引出與戰于¶庭有頃未勝孔子察之見
其甲車間時時¶開如掌孔子曰何不探其甲車引而
奮之子¶路如之沒手仆於地乃是大鯷魚也長九尺¶
餘孔子歎曰此物也何為來哉吾聞物老則¶羣精依
<pb:KR6s0002_SBCK_043-17a>
之因衰而至此其來也豈以吾遇厄¶絶糧從者病乎
夫六畜之物及&KR0027;虵魚鼈艸¶木久者神皆依憑能為
妖怪故謂之五酉五¶酉者五行之方皆有其物酉者
老也故物¶老則為怪矣殺之則已夫何患焉或者天
之¶未䘮斯文以是繫予之命乎不然何為至於¶斯也
絃歌不輟子路烹之其味滋病者興¶明日遂行三三(十/驗)
(¶岀捜/神記)
晉時豫章郡吏易拔義熈中受番還家違遁¶不反郡
遣追見拔言語如常亦為施設使者¶催令裝束拔因
語曰汝看我面乃見眼目角¶張身有黄斑色便豎一
<pb:KR6s0002_SBCK_043-17b>
足徑出門去家先依¶山為居至麓變成三足大虎所
豎之脚卽成¶其尾(右此一驗/岀異&KR0080;)¶
晉永嘉之亂郡縣無定主强弱相㬥冝陽縣¶有女子
姓彭名娥父母昆弟十餘口為長沙¶賊所攻時娥負
器出汲於溪聞賊至走還<md:KR6s0002_T_032-0532b>¶正見塢壁已破不勝其哀
與賊相格賊縳¶娥驅去溪邊將殺之溪際有大山石
壁高數¶十丈娥仰呼曰皇天寧有神不我為何罪而¶
當如此因奔走向山山立開廣數丈平路¶如砥羣賊
亦逐娥入山山遂崩合泯然如¶初賊皆壓死山裏頭
出山入娥遂隱不復出娥¶所捨汲器化為石形似雞
<pb:KR6s0002_SBCK_043-18a>
土人因號曰石雞¶山為娥潭(右此一驗/岀幽明録)¶
晉義熈四年東陽郡太末縣呉道宗少失¶父單與母
居未有婦兒宗賃不在家隣人聞¶其屋中砰礚之聲
闚不見其母但有烏斑虎¶在其屋中鄕里驚怛恐虎
入其家食其母便¶鳴鼔會人共往救之圍宅突進不
見有虎但¶見其母語如平常不解其意兒還母語之
曰¶宿罪見追當有變化事後一月日忽失母縣¶界内
虎災屢起皆云母烏斑虎百姓患之¶發人格擊之殺
數人後人射虎中脅并㦸刺¶中其腹然不能卽死經
數日後虎還其家故¶牀上不能復人形伏牀上而死
<pb:KR6s0002_SBCK_043-18b>
其兒號泣如¶葬其母法朝冥哭臨之(右此一驗/岀齊諧記)¶
晉復陽縣里民有一家兒牧牛牛忽䑛此兒¶䑛處肉
悉白兒俄而死其家葬此兒殺牛以供¶賓客凡食此
牛肉男女二十餘人悉變作虎¶(右此一驗岀顧/徽廣州記録)¶
炎帝之女娃遊于東海溺而死化為精¶衛其狀如烏
常衘西山之木石以堙東海¶(堙者塞也/其音日因)夸父與日競
走渴飲河河涸不足北¶飲大澤未至道死棄其狀化
為鄧林(<md:KR6s0002_T_032-0532c>¶右此二驗/岀山¶海經)
博物志曰松脂淪入地千年化為茯苓茯¶苓千年化
為琥珀琥珀一名江珠今太山¶有茯苓而無琥珀益
<pb:KR6s0002_SBCK_043-19a>
州永昌出琥珀而無¶茯苓或復云燒蜂巢所作未詳
此二說孰¶是神農本艸經云取雞卵㲉黄白渾襍者
熟¶煑及尚軟隨意刻作物以苦酒漬數宿旣堅¶内著
粉中佳者亂眞(此世所恒用/無作不成)○¶韓詩外傳曰孔子曰
老　為雀老蒲為葦¶捜神記曰土蜂名曰蜾　今世
謂　細¶腰之&KR0011;其為物雄而無雌不交不産常¶桑
蟲之子育之則皆化成已子也¶
秦周訪少時與商人泝江俱行夕止宮亭廟¶下同侶
相語誰能入廟中宿訪性膽果決¶因上廟宿竟夕宴
然晨起廟中見有白頭老¶公訪遂擒之化為雄鴨訪
<pb:KR6s0002_SBCK_043-19b>
捉還船欲烹之¶因而飛去後竟無他(右此一驗/岀述異記)¶
秦時南方有落民其頭能飛其種人部有祭¶祀號曰
蟲落故因取名焉呉時將軍朱桓¶得一婢每夜臥後
頭輙飛去或從狗竇或¶從天窻中出入以耳為翼將
曉復還數數¶如此傍人怪之夜中照視唯有身無頭
其¶體微冷氣息裁屬乃蒙之以被至曉頭還¶礙被不
得安兩三度墮地噫咤甚愁而其體¶氣急狀若將死
乃去被頭復起傅頸有頃¶平和桓以為巨怪畏不敢
畜乃放遣之旣¶而詳之乃知天性也時南征大將亦
往往¶得之又嘗有覆以銅盤者頭不得進遂死
<pb:KR6s0002_SBCK_043-20a>
㫺者高陽氏有同産而為夫婦帝放之於崆¶峒之野
相抱而死神鳥以不死艸覆之七<md:KR6s0002_T_032-0533a>¶年男女同體而生
二頭四足手是為蒙¶雙氏(右二驗岀/捜神記)¶
魏時尋陽縣北山中蠻人有術能使人化作¶虎毛色
介身悉如眞虎餘鄕人周　有一¶奴使入山伐薪奴
有婦及妹亦與俱行旣至¶山奴語二人云汝且上高
樹視我所為如其¶言旣而入艸須&KR0119;一大黄斑虎從
艸出奮迅¶吼喚甚為可畏二人大怖良久還艸中少
時¶復還為人語二人歸家愼勿道後遂向等輩¶說之
周尋復知乃以醇酒飲之令熟醉使¶人解其衣服及
<pb:KR6s0002_SBCK_043-20b>
身體事事詳視了無異唯於¶髻髪中得一紙畫作大
虎虎邊有符周密取¶錄之奴旣醒喚問之見事已露
遂具說本末¶云先嘗於蠻中告糴有一蠻師云有此
術¶以三尺布一升米精一赤雄雞一升酒受¶得此法¶
也
魏時有清河宋士宗母以黄初中夏天於浴¶室裏浴
遣家中子女盡出户獨在室中良¶久家人不解其意
於壁穿中闚不見人木¶盆水中有一大鼈遂開戸大
小悉入了不與¶人相承嘗先著銀&KR0107;猶在頭上相與
守之啼¶泣無可奈何意欲求去永不可畱視之積日
<pb:KR6s0002_SBCK_043-21a>
轉解自捉出戸外其去駛逐之不及遂便¶入水復數
日忽還廵行宅舍如平生了無所¶言而去時人謂士
宗應行䘮治服士宗以母¶形雖變而生理尚存竟不
治䘮與江夏黄母¶相似(右二驗岀/續捜神記)¶
梁時開善寺京師兆人韋英宅也英早卒其¶妻梁氏
不治䘮而嫁更納河内向子集為夫<md:KR6s0002_T_032-0533b>¶雖云改嫁仍居
英宅英聞梁嫁白日來歸乗¶馬將數人至於庭前呼
曰阿梁卿㤀我耶子¶集驚怪張弓射之應箭而倒卽
變為桃人所¶&KR0016;之馬亦化成茅馬從者數人盡為蒲
人梁¶氏惶懼遂捨為寺(¶見洛陽/寺記傳)
<pb:KR6s0002_SBCK_043-21b>
眠夢篇第二十六之一
　¶述意部¶¶¶
原是一心積為三界癡流慢惰昬滯沉沒欲¶討其際
難測其本所以遠自無始至於今身¶生死輪轉塵劫
莫之比明闇遞來薪火不能¶譬逝水非駛器月難保
且夫盛衰之道與時¶交搆&KR1368;夢之途因心而動動由
内識境由¶外熏緣熏好醜夢通三性若㝛有善惡則
夢¶有吉凶此為有記若習無善惡汎覩平事此¶為無
記若晝緣青黄夢想還同此為想夢¶若見升沉水火
交侵此為病夢雖夢通三¶性然有報無報欲知斯事
<pb:KR6s0002_SBCK_043-22a>
如下經說¶
　三性部¶
如善見律云夢有四種一四大不和夢二¶先見夢三
天人夢四想夢云何四大不和¶夢答眠時夢見山崩
或飛騰虗空或見虎狼¶師子賊逐此是四大不和夢
虗而不實云何¶先見夢答或晝日見或白或黒或男
或女¶夜尅夢見是名先見夢此亦不實云何天人¶夢
答若善知識天人為現善夢令人得善若¶惡知識者
為現惡夢此卽眞實云何想夢者¶答此人前身或有
福德或有罪障若福德<md:KR6s0002_T_032-0533c>¶者現善夢罪者現惡夢如菩
<pb:KR6s0002_SBCK_043-22b>
薩母初欲入母¶胎時夢見白象從忉利天下入其右
脇此是¶想夢也若夢禮佛誦經持戒布施種種功德¶
此亦想夢問夢為善不善無記耶答亦善不¶善無記
若夢見禮佛聽法說法此是善功德¶若夢見殺盗婬
此是不善夢若夢見青黄赤¶白色等此是無記夢也
問曰若爾者應受¶果報答曰不受果報何以故以心
業羸弱故¶不感報是故律云除夢中不犯也又迦延
論¶云云何一切&KR1368;眠相應耶答曰或&KR1368;不眠相¶應如
未眠時身不軟心不軟身重心重身¶瞪瞢心瞪瞢身
憒心憒身&KR1368;心&KR1368;為&KR1368;所¶纏是謂&KR1368;不眠相應云何
<pb:KR6s0002_SBCK_043-23a>
眠不&KR1368;相應答曰¶不染汚心眠夢是謂眠不&KR1368;相應
云何&KR1368;眠¶相應答曰染汚心眠夢是謂&KR1368;眠相應云
何¶不&KR1368;不眠答曰除上爾所事問眠當言善不¶善無
記耶答曰眠或善或不善或無記云¶何為善答曰善
心眠夢云何不善答曰不¶善心眠夢云何無記答曰
除上爾所事如¶夢中施與作福持戒守齋如善心眠
時所作¶福當言餘福&KR0158;是名善云何眠時所作不¶福
當言&KR0158;耶答曰如夢中殺盗等如不善¶心眠餘不福
心&KR0158;是名不善云何眠時所¶作福不福不當言&KR0158;答
曰如眠時非福心非¶不福心&KR0158;如無記心眠時所作
<pb:KR6s0002_SBCK_043-23b>
福非福不當¶言&KR0158;是名無記問夢名何等法答曰是
五葢¶中無明葢也¶
　善性部¶
如出生菩提心經云爾時世尊告迦葉婆羅<md:KR6s0002_T_032-0534a>¶門言汝
善男子有四種善夢得於勝法何等¶為四所謂於&KR1368;
眠中夢見蓮蕐或見傘葢¶或見月輪及見佛形如是
見已應自慶幸我¶遇勝法爾時世尊而說偈言¶
　　若有&KR1368;夢見蓮蕐　及以夢見於華葢¶
　　或復夢裏見月輪　應當獲得大利益¶
　　若有夢見佛形像　諸相具足莊嚴身
<pb:KR6s0002_SBCK_043-24a>
　　衆生見者應歡喜　念當必作調御師
又襍寶藏經云㫺有惡生王為行殘暴無¶悲邪見如
來遣迦栴延化其本國惡生王¶及夫人皆得生信王
大夫人號為尸婆具沙¶後生太子字喬波羅時王於
寢夢見八事一¶頭上火然二兩虵絞腰三細鐵䋞纏
身四見¶二赤魚吞其雙足五有四白鶴飛來向王六¶
血泥中行泥沒其腋七登太白山八鸛雀¶　頭於夢
寤已以為不祥愁憂慘悴尋卽¶問諸外道婆羅門外
道聞王此夢素嫌於¶王兼嫉尊者迦栴延因王此夢
言大不吉¶不禳猒之禍及王身王聞其語信以為然
<pb:KR6s0002_SBCK_043-24b>
益增憂惱卽問之言若禳猒時當須何¶物諸婆羅門
言所須用者王所珍愛我若說¶者王必不能時王答
言此夢甚惡但恐大禍¶殃及我身除我以往餘無所
惜請為我說¶所須之物諸婆羅門等見其慇懃知其
心至¶卽語王言所可用者此夢有八還須八種可¶得
禳災一殺王所敬夫人尸婆具沙二殺王¶所愛太子
喬婆羅三殺輔相大臣四殺王所¶有烏臣五殺王一
日能行三千里象六殺王¶一日能行三千里駝七殺
王良馬八殺王所<md:KR6s0002_T_032-0534b>¶敬秃頭迦栴延却後七日若殺此
八聚集其¶血入中而行可得消災王聞其言以已命
<pb:KR6s0002_SBCK_043-25a>
重¶卽便許可還至宮中愁憂懊惱夫人問王何¶故如
是王答夫人具陳說上不祥之夢并道¶婆羅門禳夢
所須夫人聞已而作是言但¶使王身平安無患妾之
賤身豈足貴耶復白¶王言却後七日我歸當死聽我
往彼尊者¶迦栴延所六日之中受齋聽法王言不得¶
汝若至彼或語其實彼若知者捨我飛去夫¶人慇懃
王不能免卽便聽往夫人到彼尊者¶所禮拜問訊遂
經三日尊者怪問王之夫人¶未曾至此經停信㝛何
故今者不同於常夫¶人具說王之惡夢却後七日當
殺我等用禳¶災患餘命未幾故來聽法因向尊者說
<pb:KR6s0002_SBCK_043-25b>
王所¶夢尊者迦栴延言此夢甚吉當有歡慶不足¶為
憂一頭上火然者寶主之國當有天冠直¶十萬兩金
來貢於王正為斯夢夫人心急七¶日向滿為王所害
懼其來晚問尊者言何時¶來到尊者答言日晡時必
當來至二兩虵絞¶腰者月支國王當獻䨇劍價直十
萬兩金¶今日當至三細鐵網纏身者大秦國王當¶獻
珠纓價值十萬兩金後日凌晨當至四¶赤魚吞足者
師子國王當獻毗璢璃寶&KR0613;價¶值十萬兩金後日食
時當至五四白鶴來¶者跋耆國王當獻金寶後日日
中當至六¶血泥中行者安息國王當獻鹿毛欽婆羅
<pb:KR6s0002_SBCK_043-26a>
衣價¶值十萬兩金後日日昳當至七登太白山¶者曠
野國王當獻大象後日晡時當至八¶鸛雀　頭者王
與夫人當有私密之事事至<md:KR6s0002_T_032-0534c>¶後日自當知之夫人白
王良久果如尊者所言期限旣至諸國¶所獻一切皆
到王大歡喜尸婆具沙夫人先¶有天冠著重寶主國
所獻天冠王因挍戲¶脫尸婆具沙夫人所著一重天
冠著金鬘夫¶人頭上時夫人瞋恚而言若有惡事我
先當¶之今得天冠與彼而著尋以酪器擲王頭¶上王
頭盡汚王大瞋忿拔劍欲斫夫人夫¶人畏王走入房
中卽閉房戸王不得前王尋¶自悟尊者占夢云有私
<pb:KR6s0002_SBCK_043-26b>
密事正此是耳王¶及夫人尋至尊者迦栴延所具論
上來信於¶非法惡邪之言幾於尊者妻子大臣所愛
之¶物行大惡事今蒙尊者離於惡事卽詣尊¶者敬奉
供養驅諸外道婆羅門等遠其國界¶卽問尊者有何
因緣如此諸國各有所珍奉¶獻於我尊者答言乃往
過去九十一劫爾時¶有佛名毗婆尸彼佛出時有一
國名曰槃¶頭王之太子信樂精進至彼佛所供養禮
拜¶卽以所著天冠寶劍纓絡大象寶車欽婆羅¶衣上
獻彼佛緣是福慶生生尊貴所欲珍¶寶不求自至王
聞是已於三寶所深生敬信¶作禮還宮
<pb:KR6s0002_SBCK_043-27a>
法苑珠林卷第四十三
校譌
　第十二紙(二行能語之/語&KR0047;藏作與)第十七&KR0083;(十五行正/&KR0047;藏作止)
音釋
　䆳(雖遂切/㴱也)膖脹(膖匹降切/脹知亮切)蛆(七余切/蛆蟲也)唼(作答切/齧也)礫
(郎狄切/小石也)轢(郎狄切/車踐也)臰(尺救切/腐氣也)翹(祈堯切/舉也)鯀(古本/切)鯷
(啼弟二音/鮎魚也)憨(呼甘切愚/癡甚也)牝(婢忍切/母畜也)蹠(之十切/踐也)蟄(直/立)
(切蟲/藏也)蛬(渠容切/蟋蟀也)&KR2501;(古牙切米/中蟲也)眚(所景切/災也)虺(許偉切/蝮虵也)
　&KR1742;(公遐切腹/中病也)㲉(正/殻克&KR0641;/切皮甲也)羝(都黎切/牡羊也)蜮(影逼切/短弧似)
(仲良切/鱉)萇(姓也)黃能(能囊來切黄/能三足鱉也)嶲(息委切越/嶲郡名)輅軨
<pb:KR6s0002_SBCK_043-27b>
(間小横木也/輅魯故切車也軨盧經/切車)砰&KR1024;(砰披耕切&KR1024;克盍切/砰&KR1024;石相築聲也)
　闚(缺規切門/中視也)娃(烏&KR0050;切/美女也)蜾(蜾古火切/正作/魯果切)
(蠮螉蠮一結/切螉音翁)瞪瞢(瞪澄應切瞢母亘/大便也/於姓切/切瞪瞢不明貌)
(呉江比丘明覺對/瑯琊居士王世貞施貲刻此/眞/法&KR0080;珠林第四十三卷)
(州王國英書/金陵沈一科刻/萬曆辛卯夏清涼山妙德菴識)

<pb:KR6s0002_SBCK_044-1a>
法苑珠林卷第四十四
　　　唐上都西明寺沙門釋道世玄惲撰
眠夢篇第二十六之餘
　不善部¶
如發覺淨心經云佛告彌勒菩薩言菩薩¶當觀二十
種&KR1368;眠諸患何等二十一樂&KR1368;¶眠者當有懶惰二身
體沉重三膚皮不淨¶四皮肉麤澀五諸大穢濁威德
薄少六飲食¶不消七體生瘡皰八多有懈怠九増長
癡䋞¶十智慧羸弱十一善欲疲倦十二當&KR0208;黒暗¶十
三不行㳟敬十四禀質愚癡十五多諸煩<md:KR6s0002_T_032-0535a>¶惱心向諸
<pb:KR6s0002_SBCK_044-1b>
使十六於善法中而不生欲十七¶一切白法能令減
少十八恒行驚怖之中¶十九見精進者而毁辱之二
十至於大衆被¶他輕賤又國王不&KR0058;先泥十夢經云
佛在世¶時時有國王名不&KR0058;先泥夜夢十事一夢¶見
三瓶併兩邊瓶滿氣出相交往來不入中¶央空瓶中
二夢見馬口食尻亦食三夢見小¶樹生&KR0160;四夢見小
樹生果五夢見一人索繩¶人後有羊羊主食繩六夢
見狐坐於金牀上¶於金器中食七夢見大牛還從犢
子乳八夢¶見四牛從四面鳴來相趨欲鬬當合未合
不¶知牛處九夢見大陂水中央濁四邊清十夢¶見大
<pb:KR6s0002_SBCK_044-2a>
谿水流正赤王夢見是事已卽寤大¶怖恐亾其國及
身妻子王至明日卽召公卿¶大臣及諸道人曉解夢
者問言昨夜夢見¶十事寤卽恐怖意中不樂誰能解
夢有一¶婆羅門言我為王解之恐王聞者愁憂不¶樂
王言如卿所覩說之勿有所諱婆羅門言¶王夢皆惡
當取所重愛夫人太子及邊親近¶侍人奴婢皆殺以
祠天王可得無他王有臥¶具及著身珍寶好物皆當
燒已祠天如是者¶王身可得無他王聞此語轉加愁
憂卽入齋¶房思念是事王正夫人名摩尼到王所問
王¶言何為入齋房愁憂不樂耶我身有過於¶王耶王
<pb:KR6s0002_SBCK_044-2b>
言汝無過於我我自愁耳夫人復問¶王言汝莫問我
聞者令汝不樂夫人復言我¶是王半身設有善惡王
應語我云何不相語¶耶王便為夫人具說夜夢十事
夫人言王莫¶愁憂如人買金磨石好醜善惡其色自
見於<md:KR6s0002_T_032-0535b>¶石上今佛近在精舍去國不遠何不往問¶如佛
所解王當隨之王卽勑羣臣嚴駕而出¶到佛所頭面
禮佛足却坐白佛言我昨夜夢見¶十事具如前述所
夢如是寤卽恐怖恐亾¶我國及身妻子唯佛為解所
夢十事願聞敎¶誡佛言王莫恐怖夢者無他乃為後
世當¶來之事非今世惡此後世人當不畏法禁婬¶佚
<pb:KR6s0002_SBCK_044-3a>
貪利嫉妬不知猒足少義無慈喜怒無慚¶愧¶佛言第
一夢見三瓶併兩邊瓶滿氣出相¶交往來不入中央
空瓶中者此後世人豪貴¶者自相追隨不親貧者王
夢瓶併正謂是¶耳王莫恐怖於國於太子於夫人皆
亦無¶他¶佛言第二王夢見馬口食尻亦食者此後世¶
人作帝王及大臣稟食縣官俸祿復採萬¶民不知猒
足王夢正是王莫恐怖¶佛言第三夢見小樹生&KR0160;者
此後世人年未¶滿三十而頭生白髪貪婬多欲年少
强老王¶夢正是王莫恐怖¶佛言第四王夢見小樹生
果者此後世¶人年未滿十五行嫁抱兒而歸不知慚
<pb:KR6s0002_SBCK_044-3b>
愧王¶夢正是王莫恐怖¶佛言第五王夢見一人索繩
人後有羊羊主¶食繩者此後世人夫壻出行賈作其
婦於¶後便與他家男子交通貪其財物王夢正¶是王
莫恐怖¶佛言第六王夢見狐坐金牀上於金器中食¶
此後世人下賤便尊貴有財産衆人敬畏公<md:KR6s0002_T_032-0535c>¶&KR0459;子孫
更經貧賤處於下坐飲食在後王夢¶正是王莫恐怖¶
佛言第七王夢見大牛還從小犢子乳者此¶後世人
無有禮義母反為女作媒誘恤他家¶男子與女交通
嫁女求財以自供給不知慚¶愧王夢正是王莫恐怖¶
佛言第八王夢見四牛從四面鳴來相趨欲¶鬭當合
<pb:KR6s0002_SBCK_044-4a>
未合不知牛處者此後世帝王長吏¶及人民皆無至
誠之心更欺詐愚癡瞋¶恚不敬天地是故雨澤不時
長吏人民請禱¶求雨天當四面起雲雷電有聲長吏
人民咸¶言當雨須&KR0119;之間雲散不墮所以者何帝王¶
長吏人民無有忠正慈仁王夢正是王莫恐¶怖¶佛言
第九王夢見大陂水中央濁四邊清者¶此後世中國
當擾亂治行不平人民不孝父¶母不敬長老邊國面
當平清人民和¶穆孝順二親王夢正是王莫恐怖¶佛
言第十王夢見大谿水流正赤者此後世¶諸國忿爭
興軍聚衆更相攻伐當作車兵¶步兵&KR0016;兵共鬭相殺
<pb:KR6s0002_SBCK_044-4b>
傷不可數死者於路血¶流正赤王夢正是王莫恐怖
於國太¶子於夫人皆亦無他¶王聞長跪心卽歡喜今
受佛恩令得安隱作¶禮還歸重賜宮臣從今已後不
信諸異外道¶及婆羅門¶
　無記部¶
如十誦律云有比丘衆中&KR1368;佛言聽水洗¶頭猶&KR1368;不
可佛令比丘以五法用水洗他<md:KR6s0002_T_032-0536a>¶一者憐愍二者不惱
他三者&KR1368;眠四者頭倚¶牆壁五者舒脚坐猶&KR1368;不止
聽以手撑若¶故&KR1368;不止佛聽以毱擲若故&KR1368;不止佛
聽用¶禪杖者若取禪杖時應生敬心以兩手捉杖¶放
<pb:KR6s0002_SBCK_044-5a>
戴頂上若坐&KR1368;不止應起看餘&KR1368;者以禪¶杖築築已
還坐若無&KR1368;者還以禪杖著本¶處已坐若故&KR1368;不止
佛聽用禪鎭安孔作¶之以繩貫孔中繩頭施紐掛耳
上去額前四¶指著禪鎭時禪鎭墮地佛言禪鎭墮者
應起庠行¶如鵝行法¶
頌曰¶
　　昬沉&KR1368;葢　遊想妄現　親族虗聚¶
　　徒霑美醼　旣寤空無　妄生愛戀¶
　　雖通三性　終成七變
感應緣(略引/六驗)
<pb:KR6s0002_SBCK_044-5b>
漢甘陵府丞文穎
宋陳秀遠
宋太守諸葛¶覆
宋馬虔伯
齊沙門釋僧護
唐沙門¶釋智興¶
漢南陽文穎字叔良建安中為甘陵府丞過¶界止宿
夜鼓三時夢見一人跪前曰㫺我¶先人葬我於此水
來湍墓棺木溺漬水處半¶燥然無以自温聞君在此
故來相依屈明日¶暫住須&KR0119;幸之相遷高燥處&KR0017;披
<pb:KR6s0002_SBCK_044-6a>
衣示潁而¶皆沾濕潁心中愴然卽寤寤已語左右左
右¶曰夢爲虗耳何足可怪潁乃還眠向晨¶復夢見謂
潁曰我以竆苦告君柰何不相¶愍悼乎潁夢中問曰
子爲是誰對曰吾本¶趙人今屬注送民之神潁曰子
棺今何所¶在對曰近在君帳北十數歩水側枯楊樹
下<md:KR6s0002_T_032-0536b>¶卽是吾墓也天將明不復得見君必念之潁答¶曰
諾忽然便寤天明可發潁曰雖云夢不¶足怪此何太
適左右曰亦何惜須&KR0119;不驗¶之&KR0088;潁即起幸之十數
人將導順水上果得¶一枯楊曰是矣掘其下未幾果
得棺棺甚¶杇壞沒半水中潁謂左右曰向聞於人謂
<pb:KR6s0002_SBCK_044-6b>
為虗矣世俗所傳不可無驗為移其棺醊¶而去之(右/一)
(¶驗岀捜/神記)
宋陳秀遠者潁川人也嘗為湘州西曹客¶居臨湘縣
少信奉三寶年過耳順篤業不¶衰宋元徽二年七月
中於昬夕間閑臥未¶寢歎念萬品死生流轉無定自
惟己身將從¶何來一心祈念冀通感夢時夕結隂室
無¶燈燭有頃見枕邊如螢火者冏然明照流¶飛而去
俄而一室盡明爰至空中有如朝¶晝秀遠遽起坐合
掌喘念頂見中宁四五¶丈上有一橋閣焉又欄檻朱
彩立於空中秀¶遠了不覺升動之時而已自見平坐
<pb:KR6s0002_SBCK_044-7a>
橋側見¶橋上士女往還填衢衣服粧束不異世人末¶
有一嫗年可三十許上著青襖下服白布¶裳行至秀
遠左邊而立有頃復有一婦人通¶體衣白布為偏環
髻手持&KR0160;香當前而立語¶秀遠曰汝欲覩前身卽我
是也以此&KR0160;供養¶佛故故得轉身作汝&KR0158;指白嫗曰
此卽復是¶我先身也言畢而去去後橋亦漸隱秀遠¶
忽然不覺還下之時灮亦尋滅也(右一驗岀/冥祥記)
宋¶琅瑘諸葛覆宋永嘉年為九眞太守家累¶悉在揚
都唯將長子元崇送職覆於郡病¶亾元崇年始十九
送䘮欲還覆門生何法<md:KR6s0002_T_032-0536c>¶僧貪其資貨與伴共推元崇
<pb:KR6s0002_SBCK_044-7b>
墮水而死因分¶其財爾夜元崇母陳氏夢元崇還具
叙亾父¶事及身被殺委曲屍骸流漂怨酷無䨇違奉¶
累載一旦長辭衘悲茹恨如何可說㱆欷¶不能自勝
又云行速疲極困臥窻下牀上¶以頭枕窻母視兒眠
處足知非虗矣陳氏悲¶怛驚起把火照兒眠處沾濕
猶如人形於是¶舉家號泣便欲問于時徐森之始除
交州¶徐道立為長史道立卽陳氏從姑兒也具¶䟽所
夢託二徐撿之二徐道遇諸葛䘮䑪驗¶其父子亾日
如&KR0017;語乃收其行兇二人卽¶皆欵服依法殺之更差
人送䘮達都(右一驗岀/冤䰟志)
<pb:KR6s0002_SBCK_044-8a>
宋馬虔伯巴西閬中人也少信佛法嘗作¶宣漢縣宰
以元嘉十二年七月夜於縣得夢¶見天際有三人長
二丈餘姿容嚴麗臨雲下¶觀諸天妓樂盈仞空中告
曰汝厄在荆楚¶戊寅之年八月四日若處山澤其禍
尅消人¶中齋戒亦可獲免若過此期當悟道也時¶俯
見相識楊暹等八人並著鎻械又見道¶士胡遼半身
土中天中天際神人皆記八人¶命盡年月唯語遼曰
若能修立功德猶可延¶長也暹等皆如期終亾遼益
懼奉法山居勤¶勵彌至虔伯後為梁州西曹州將蕭
思話¶也蕭轉南蠻復命為行參軍虔伯思荆楚¶之言
<pb:KR6s0002_SBCK_044-8b>
心甚懼然求蕭解職將適衡山蕭苦不¶許十五年卽
戊寅歲也六月末得病至八月¶四日危篤守命其日
黄昬後忽朗然徹視遙¶見西面有三人形可二丈前
一人衣&KR1866;垂¶&KR0066;頂灮圓明後二人姿質金耀儀相端
備<md:KR6s0002_T_032-0537a>¶列于空中去地數仞虔伯委悉詳視猶是前¶所夢
者也頃之不見餘芳移時方歇同居¶小大皆聞香氣
因而流汗病即小瘥虔伯¶所居宇卑陋于時自覺處
在殿堂廊壁環¶耀皆是珍寶於是所患悉以復(右一/驗岀)
(冥祥/記)
高¶齊時有釋僧䕶守道直心不求慧業願造丈¶八石
<pb:KR6s0002_SBCK_044-9a>
像咸怪其言後於寺北谷中見一臥石¶可長丈八乃
顧匠營造向經一周面腹麤¶了而背猶著地以六具
拗舉之如初不動經¶夜至旦忽然自翻卽就營訖移
置佛堂晉州¶䧟日像汗流地周兵入齊燒諸佛寺此
像獨¶不變色又欲倒之人牛六十頭挽不動忽有¶異
僧以瓦木土塹壘而圍之須&KR0119;便了失僧¶所在像後
降夢信心者曰吾患指痛其人寤¶而視焉乃木傷其
二指也遂卽&KR0024;之開皇¶十年有盗像旛葢者夢丈八
人入室責之賊¶遂慚怖悔而謝焉其像現在¶
唐京師大莊嚴寺釋智興俗緣宋氏洺州¶人也謙約
<pb:KR6s0002_SBCK_044-9b>
成務勵行堅明依首律師誦經持¶律心口相弔不輟
昬曉至大業五年仲冬次¶當維&KR0218;鳴鐘依時僧徒無
擾同寺僧名三果¶者有兄從煬帝&KR0047;幸江都中路身
亾初無凶¶告通夢其妻曰吾行達彭城不幸病死由
齋¶戒不持今墮地獄備經五苦辛酸叵述誰知¶吾苦
頼以今月初日蒙禪定寺僧智興鳴¶鐘發響聲振地
獄同受苦者一時解脫今生¶樂處思報其恩汝可具
絹十匹早奉與之并¶陳吾意冀禮殷誠從眠驚寤怪
夢所由與¶人共說初無信者尋入重夢及諸巫覡咸
陳<md:KR6s0002_T_032-0537b>¶前說後經十日凶告奄至恰與夢同果乃奉¶絹與
<pb:KR6s0002_SBCK_044-10a>
之而興自陳無德並施大衆寺主恭禪¶師等合寺大
德咸問興曰何緣鳴鐘乃感斯¶應興曰余無他術見
付法藏傳云罽膩吒¶王受苦由鳴鐘得停及增一阿
含經鳴鐘¶作福敬遵此事轍力行之嚴冬登樓風切¶
皮肉僧給羔䄂用執鐘椎興自勵意露手鳴¶椎掌中
傷破不以爲苦兼鳴鐘之始先發善¶願願諸賢聖同
入道場同受法食然後三下¶將欲長打如先致敬願
諸惡趣聞此鐘聲俱¶得離苦速得解脫如斯願行志
常奉修豈¶欲徹誠遂能逺感衆服其言倍驗非謬以¶
貞觀六年三月遘疾少時自知後世捨緣身¶資召諸
<pb:KR6s0002_SBCK_044-10b>
師友因食陳别尋卒莊嚴春秋四十¶有五(¶右二¶驗¶¶岀/唐高僧傳)¶¶¶
興福篇第二十七之一
　¶述意部
㫺¶¶¶優塡初刻栴檀波斯始鑄金質皆現寫眞¶容工圖
妙相故能流灮動瑞避席施虔爰至¶髪爪兩塔衣影
二㙜皆是如來在世已見成¶軌自收迹河邊闍維林
外八王請分還國起<md:KR6s0002_T_033-0537c>¶塔及瓶炭二所於是十刹興焉
其生處得¶道說法涅槃髪髻頂骨四牙雙跡鉢杖唾
壷¶泥洹僧等皆樹塔勒銘標碣神異爾後百有¶餘年
阿育王遣使浮海壞撤諸塔分取舍利¶還値風潮頗
<pb:KR6s0002_SBCK_044-11a>
有遺落故今海族之中時或遇¶者是後八萬四千因
之而起育王諸女亦次¶發淨心並鎸石鎔金圖寫神
狀至能浮江¶汎海影化東川雖復靈迹濳通而未彰
視聽¶及蔡愔秦景自西域還至始傳畫氎釋迦於¶是
涼臺壽陵並圖其相自兹厥後形像塔廟¶與時競列
洎于梁代遺灮奥盛但法身無¶像因感故形感見有
參差故形應有&KR0798;别若¶乃心路蒼&KR0252;則眞儀隔化情
志慊忉則木石¶開心故劉殷至孝誠感釡庾為之生
銘丁蘭¶溫凊竭誠木母以之變色魯陽&KR0158;戈而日轉¶
杞婦下淚而城崩斯皆隱惻入其性情故使¶徴祥照
<pb:KR6s0002_SBCK_044-11b>
乎耳目是知道藉人&KR0042;神由物感¶豈曰虗哉是以祭
神如神在則神道交矣敬¶像如敬佛則法身應矣故
入道必以智慧¶為本智慧必以福德為基譬猶鳥備
二翼儵¶舉萬尋車足兩輪一馳千里豈不勤哉豈不¶
朂哉¶
　興福部¶
如佛說福田經云佛告天帝復有七法廣施¶名曰福
田行者得福卽生梵天何謂為七一¶者興立佛圖僧
房堂閣二者園果浴池樹木¶清涼三者常施醫藥療
救衆病四者作牢堅¶&KR0179;濟度人民五者安設橋梁過
<pb:KR6s0002_SBCK_044-12a>
度羸弱六者¶近道作井渴乏得飲七者造作圊厠施
便利<md:KR6s0002_T_033-0538a>¶處是為七事得梵天福¶爾時座中有一比丘名
曰聽聰聞法欣悅卽¶白佛言我自惟念先世之時生
波羅柰國為¶長者子於大道邊起立精舍牀臥漿糧
供給¶衆僧行路頓乏亦得止息緣此功德命終生¶天
為天帝釋下生世間為轉輪王各三十六¶返典領天
人九十一劫足下生毛躡空而遊¶食福自然今値世
尊顧臨衆生蠲我愚濁安¶以淨慧生死栽枯號曰眞
人功報成諦其¶為然矣復有一比丘名曰波拘盧卽
白佛¶言憶念我㫺生拘&KR0218;竭國為長者子時世¶無佛
<pb:KR6s0002_SBCK_044-12b>
衆僧敎化大㑹說法我往聽法聞法¶歡喜將一藥果
名訶&KR0058;勒奉上衆僧緣此果¶報命終生天下生世間
恒處尊貴與衆超絶¶九十一劫未曾疾病餘福値佛
逮得應眞¶復有一比丘名曰須陁耶卽白世尊曰我
念¶㝛命生維耶離國為小民家子時世無佛衆¶僧敎
化我時持酪入市欲賣値衆僧大㑹¶講法過而立聽
聞法歡喜卽舉瓶酪布施衆¶¶僧得咒願福益懷欣躍
緣此福德命終生¶天上下生世間恒處尊貴九十一
劫末後餘¶&KR0317;下生世間母妊數月得病命終埋母塚¶
中月滿乃生塚中七年飲死母乳用自濟活¶微福値
<pb:KR6s0002_SBCK_044-13a>
佛逮得眞諦¶復有一比丘名曰阿難卽白世尊曰憶
念我¶㫺生羅閱祗國為庶民子身生惡瘡治之不¶差
有親友道人來語我言當浴衆僧取其¶浴汁以用洗
瘡亦可得愈又可得福我卽歡¶喜往到寺中加敬至
心更作新井香油浴<md:KR6s0002_T_033-0538b>¶具洗浴衆僧取其浴汁以用洗
瘡尋蒙除愈¶緣是功德所生端正金色晃昱不受塵
垢九¶十一劫常得淨福僧德廣遠今復値佛心垢¶消
除逮得應眞爾時座中有一比丘尼名曰¶柰女卽白
佛言我念㝛命生波羅柰國為¶貧女人時世有佛名
曰迦葉時與大衆圍繞¶說法我時在座聞經歡喜意
<pb:KR6s0002_SBCK_044-13b>
欲布施顧無所¶有自惟貧賤心用悲感詣他園囿乞
求果蓏¶當以施佛乞得一柰大而香好擎一盂水¶并
柰一枚奉迦葉佛及諸衆僧佛知至意咒¶願受之分
布水柰一切周普緣此福祚命終¶生天得為天后下
生世間不由胞胎九十一¶劫生柰蕐中端正鮮潔常
識㝛命今値世尊¶開示道眼¶爾時天帝卽從座起為
佛作禮長跪义手白¶佛言世尊我自惟念先世之時
生拘畱大國¶為長者子青衣抱行入城遊觀偶値衆
僧街¶巷分衛時見人民施者甚多卽自念言願得¶財
寶布施衆僧不亦快乎卽解珠纓布施衆¶僧同心咒
<pb:KR6s0002_SBCK_044-14a>
願歡喜而去從是因緣壽終生¶天得為天帝九十一
劫永離八難佛告天¶帝及諸大衆聽我自說㝛命所
行㫺我前世¶於波羅柰國近大道邊安設圊厠國中
人¶衆得輕安者莫不感羡緣此功德世世清¶淨累劫
行道穢染不汙金色晃昱塵垢不著¶食自消化無便
利之患¶佛告天帝九十六種道中佛道最尊九十六¶
種法中佛法最眞九十六種僧中佛僧最政¶所以者
何由如來從阿僧祇劫發願誠諦殞<md:KR6s0002_T_033-0538c>¶命積德誓為衆
生六度四等衆善普備得慧¶成滿三界天尊無能及
者其有衆生發一¶敬心向如來者勝獲大千世界珍
<pb:KR6s0002_SBCK_044-14b>
寶施矣三¶十七品十二部經分别罪福言皆至誠開
三¶乗教皆得奉行聞者歡喜樂作沙門信佛¶行法志
尚清高捨世貪諍導世間福天人路¶通衆僧之由矣
是為最尊無上之道¶
　生信部¶
如舊襍譬喻經云㫺舍衛城外有婦人清¶信戒行純
具佛自至門乞食婦以飯著佛鉢¶中却行作禮佛言
種一生十種十生百種¶百生千種千生萬種萬生億
得見諦道其¶夫不信黙於後聽佛呪願夫曰瞿曇沙
門¶言何過甚施一鉢飯乃得爾福復見諦道佛¶言卿
<pb:KR6s0002_SBCK_044-15a>
從何來答曰從城中來佛言汝見尼¶拘陁樹高幾許
耶答曰高四五里歲下數萬¶斛實又問其核大小答
如芥子佛言汝語過甚何有¶種一芥子乃高四五里
歲下數十萬子答曰¶世人共見其實如是佛言地是
無知其報力¶尚爾何況人是有情歡喜特一鉢飯上
佛¶其福甚大不可稱量夫婦二人心開意解應¶時卽
得須陁洹道¶又智度論云㫺佛在世時佛與阿難從
舍婆¶提城向婆羅門城時婆羅門城王屬外道聞¶佛
欲來卽立制限若與佛食共佛語者當罰¶金錢五百
文後佛來到入城乞食人皆閉門¶佛與阿難空鉢而
<pb:KR6s0002_SBCK_044-15b>
出見一老婢持破瓦器盛¶臭潘淀出門棄之見佛相
好空鉢而來心¶念欲施佛知其意申鉢從乞所棄潘
淀婢<md:KR6s0002_T_033-0539a>¶卽淨心持來施佛佛受施已語阿難言此婢¶因
施十五劫中天上人間受福快樂不墮惡¶道後得男
身出家學道成辟支佛當時佛邊¶有一婆羅門聞佛
此語卽語佛言汝是淨飯¶王之太子何故為食而作
妄語是時佛卽出¶舌覆面上至髪際而語之言汝頗
見有如此¶舌人而作妄語不婆羅門言若舌覆鼻尚
不¶妄語何況覆面上至髪際卽生信心而白佛¶言我
今不解小施報多佛卽告言汝頗曾見¶希有事否婆
<pb:KR6s0002_SBCK_044-16a>
羅門言我曾行見尼拘陁樹¶其䕃徧覆五百乘車佛
卽問言樹種大小彼¶答言大如芥子三分之一佛復
語言誰當¶信汝婆羅門言實爾世尊我眼見之非妄¶
語也佛卽語言我見此女淨心施佛得大果¶報亦如
此樹因少報多時婆羅門心開意解¶向佛懺悔佛為
說法得須陁洹卽時舉手大¶唱聲言一切衆人甘露
門開如何不出諸¶人聞已皆送五百金錢與王請佛
供養卽破¶制限王與羣臣亦歸依佛佛為說法悉獲
道¶果以是因緣如來所說無有虗妄善惡果報¶必受
不差一切衆生應當信受¶又譬喻經云㫺有二比丘
<pb:KR6s0002_SBCK_044-16b>
俱得須陁洹果一¶人常行敎化乞丐以用作福布施
飯僧一人¶但直坐禪自守不樂作福時坐禪者語乞
者¶言何不坐禪空自勤苦修福者言佛常亦¶說比丘
云當修行布施後俱命終生長者家¶乞作福者為長
者家子奴婢承給衣食自然¶快樂無極其坐禪者生
為婢子在地獨坐饑¶渴啼哭俱知㝛命時長者子語
婢子言我<md:KR6s0002_T_033-0539b>¶本語汝汝當布施不肯用語是汝自過何
為¶啼哭其長者子長大&KR0016;乘出行遊觀一切奴¶客及
以婢子皆侍從出後時二人俱求出家¶旣出家已得
阿羅漢果其長者子常直端坐¶人皆競送衣食來與
<pb:KR6s0002_SBCK_044-17a>
其婢子者在外乞求人¶無與者常受饑渴以是因緣
行道之人不¶但持戒禪誦而已亦當布施作諸福德
故大¶愛道經佛說偈云¶
　　夙夜不學　日無所竟　動入罪中¶
　　宛轉益深　自沒其體　其亦苦辛¶
　　往而不返　投命太山　地獄之罪¶
　　難可堪任　生時不學　死當入淵¶
　　老不止婬　塵滅世間　呼吸而盡¶
　　何足自珍　能自改悔　守命良眞¶
　　今世滅罪　後世得申　有財不施
<pb:KR6s0002_SBCK_044-17b>
　　世世受貧
　校量部¶
如須達經云世尊告須達長者曰有居士行¶施不信
施與不隨時與不自手與不往而施¶與亦不知亦不
信亦不知有因緣行業果報¶而行施與當知彼受報
意不妙(反前/爲妙)㫺有過去¶世有鞞藍大婆羅門大冨多
財彼作大施¶以八十四千金鉢碎銀滿中彼行大施
八十¶四千銀鉢滿中碎金八十四千金鉢滿中碎¶金
八十四千銀鉢滿中碎銀八十四千象象¶白如雪八
十四千馬金飾交露八十四千牛¶&KR2183;乳滿器八十四
<pb:KR6s0002_SBCK_044-18a>
千玉女端正殊妙諸纓嚴¶飾如是行施餘不可數彼
居士鞞藍大冨作¶如是大施與閻浮提凡夫人寧施
與彼一仙<md:KR6s0002_T_033-0539c>¶人得福多雖與仙人不如施一須陁洹此
得¶福多雖與須陁洹不如施與一斯陁舍雖與¶斯陁
舍不如施一阿那含雖與阿那含不如¶施與阿羅漢
百須陁洹不如施與一斯陁含雖與百斯陁含不¶如
施與一阿那含雖與百阿那含不如施與¶一阿羅漢
雖與百阿羅漢不如施與一辟支¶佛雖與百辟支佛
不如施與如來無所著等¶正覺此得福多彼居士作
如是施與閻浮提¶凡夫人至百辟支佛作房舍以施
<pb:KR6s0002_SBCK_044-18b>
招提僧得¶福増多雖與招提僧不如以清淨意作三
自¶歸佛法僧受具戒此得福多雖受三歸受戒¶不如
於一衆生行於慈悲至&KR2183;牛頃此得福¶多雖於一切
衆生分别行慈下至&KR2183;牛頃謂¶不如一切行無常苦
空無我思惟念者下至¶一彈指頃此得福多又增一
阿含經云爾時¶世尊告諸比丘有四梵福云何為四
若有¶信人未曾起偷婆處(塔是/也)於中能起偷婆者是¶
初受梵天之福若有信人能補治故寺者是¶謂第二
受梵天之福若有信人能和合聖衆¶者是謂第三受
梵天之福若佛初轉法輪時¶諸天世人勸請轉法輪
<pb:KR6s0002_SBCK_044-19a>
是謂第四受梵天之¶福爾時有異比丘白世尊言梵
天之福竟¶為多少世尊告曰閻浮里地衆生所有功
德¶如是展轉行從四天下至他化自在天之福¶故不
如一梵天王之福若求其福此是其量¶也¶又薩婆多
論云有檀越與闡&KR0218;比丘三十萬¶錢作大房即日成
即日崩倒功用甚大檀越¶心&KR0370;諸比丘為檀越説法
房雖崩倒功德<md:KR6s0002_T_033-0540a>¶成就房未壞時佛已到此房中即是
受用¶佛是無上福田佛既受用功德㴱廣不可測¶量
又房始成有一新受戒年少比丘戒德清¶淨入此房
中已畢檀越信施之徳若起億數¶種種房閣莊嚴下
<pb:KR6s0002_SBCK_044-19b>
至金剛地際高廣嚴飾猶¶如須彌設有一淨戒比丘
暫時受用已畢¶施恩以戒非世間是向泥洹門不同
房舍臥¶具飲食湯藥是世間法非是離世難得之法¶
　修造部¶
若欲修造理須如法造作雖少得福無量若¶不依法
縱多無益故佛在金棺敬福經云經¶像主莫論道顧
經像之匠莫云客作造佛布¶施二人獲福不可度量
欲說其福竆劫不盡¶若受約勑是佛眞子如是精誠
造少福多問¶工匠之法作經像得物合取直不佛言
不¶得取價直如賣父母取財者逆過三千眞¶是天魔
<pb:KR6s0002_SBCK_044-20a>
急離吾佛法非我眷屬飲酒食肉¶五辛之徒不依聖
敎雖造經像數如塵沙其¶福甚少葢不足言劫燒之
時不入海龍王宮¶勞而少功不敬之罪死入地獄土
匠無益諸¶天不祐不如不造直心禮拜得福無量如
向¶所列造多福少若像師造像不具相者五¶百萬世
中諸根不具第一盡心為上妙果先¶昇¶又罪福決疑
經云僧尼白衣等或自捨財及¶勸化得物擬佛受用
經營人將此物造作鳥¶獸形像安佛槃上者計損滿
五錢犯逆罪究竟¶不還一劫墮阿鼻地獄贖香油燈
供養者無¶犯佛不求利無人堪消初獻佛時上中下<md:KR6s0002_T_033-0540b>¶
<pb:KR6s0002_SBCK_044-20b>
座必敎白衣奉佛及僧獻佛竟行與僧食¶不犯若不
爾者食佛物故千億歲墮阿鼻地¶獄檀越不受前敎
亦招前報若生人間九¶百萬歲墮下賤生何以故佛
物無人能評價¶故¶
述曰此謂施主決定入佛受用所以須贖若如今時
齋上每出佛盤飲食情通彼此不局情者食訖還入
施主不勞收贖如七月十五日獻佛及僧無佛僧受
用卽¶¶須贖用也¶又觀佛三昩經云時優闐王戀慕世
尊鑄¶金為像聞佛當下寶階象載金像來迎世¶尊爾
時金像從象上下猶如生佛足歩虗¶空足下雨&KR0160;亦
<pb:KR6s0002_SBCK_044-21a>
放灮明來迎世尊合掌¶叉手為佛作禮¶爾時世尊亦
復長跪合掌向像空中百千化¶佛亦皆合掌長跪向
像爾時世尊而語像言¶汝於來世大作佛事我滅度
後我諸弟子以¶付囑汝空中化佛異口同音咸作是
言若¶有衆生於佛滅後造立形像持用供養是¶人來
世必得念佛清淨三昩¶又外國記云佛上忉利天為
母說法經九十¶日波斯匿王思欲見佛刻牛頭栴檀
作如¶來像置佛坐處佛後還入精舍像出迎佛¶佛言
還坐吾般涅槃後可為四部衆作諸法¶式像卽還坐
此像是衆像之始也佛移住¶兩邊小精舍與像異處
<pb:KR6s0002_SBCK_044-21b>
相去二十歩祇洹¶精舍本有七重諸國競興供養不
絶堂内¶長明燈鼠銜燈炷燒諸旛葢遂及精舍七¶重
都盡諸國王人民皆大悲惱謂檀像已燒<md:KR6s0002_T_033-0540c>¶已後四五
日開東邊小精舍戸忽見本像¶移在彼房衆大歡喜
共治精舍得作兩重¶移像本處¶又優闐王作佛形像
經云昔佛在世時跋耆¶國王名優闐來至佛所頭面
頂禮合掌¶白佛言世尊若佛滅後其有衆生作佛形
像¶當得何福佛告王曰若當有人作佛形像功¶德無
量不可稱計世世所生不墮惡道天上¶人中受福快
樂身體常作紫磨金色眼目清¶潔面貌端正身體手
<pb:KR6s0002_SBCK_044-22a>
足竒絶妙好常為衆人¶之所愛敬若生人中常生帝
王大臣長者賢¶善家子所生之處豪貴巨冨財産珍
寶不可¶稱數常為父母兄弟宗親之所愛重若作帝¶
王王中特尊為諸國王之所歸仰乃至得¶轉輪聖王
王四天下七寶自然千子具足飛¶升天上無所不至
若生天上天中最勝乃至¶得作六欲天王於六天中
尊貴第一若生梵¶天作大梵王端正無比勝諸梵天
常為諸梵¶之所尊敬後皆得生無量壽國作大菩薩
最¶尊第一過無數劫當得成佛入泥洹道若¶當有人
作佛形像獲福如是又法&KR0160;經偈云
<pb:KR6s0002_SBCK_044-22b>
　　若人為佛故　建立諸形像¶　乃至童子戲
　　若艸木及筆¶　或有指爪甲　而畫作佛像¶
　　如是諸人等　皆已成佛道
又造立形像福報經云佛至拘羅懼國時¶國王名優
闐王年始十四聞佛當來卽¶勑傍臣左右皆悉迎佛
到已頭面禮佛長¶跪叉手白佛言天上人中無能及
佛者灮明<md:KR6s0002_T_033-0541a>¶巍巍乃能如是恐佛去已後慮不復見今
欲¶作佛形像恭敬承事得何福報願佛哀愍為¶我說
之¶爾時世尊說偈答曰¶
　　王諦聽吾說　福地灰上土¶　福德無過者
<pb:KR6s0002_SBCK_044-23a>
　　作佛形像報¶　恒生大冨家　尊貴無極珍¶
　　眷屬常恭敬　作佛形像報¶　常得天眼報
　　無比紺青色¶　作佛形像報　父母見歡喜¶
　　端正威德重　愛樂終無猒¶　作佛形像報
　　金色身燄灮¶　猶妙師子像　衆生見歡喜¶
　　作佛形像報　閻浮提大姓¶　刹利婆羅門
　　福人於中生¶　作佛形像報　不生邊地國¶
　　不盲不醜陋　六情常完具¶　作佛形像報
　　臨終識㝛命¶　見佛在其前　不覺死苦時¶
　　作佛形像報　作大名聞王¶　金輪飛行帝
<pb:KR6s0002_SBCK_044-23b>
　　典主四天下¶　作佛形像報　作釋天名因¶
　　神足典第二　三十三天奉¶　作佛形像報
　　此過出欲界¶　作梵梵天王　迦夷衆梵恭¶
　　作佛形像報　受福正如是¶　若能刻畫作
　　天地尚可稱¶　此福不可量　是故供養佛¶
　　&KR0160;香香汁塗　供養大士者<md:KR6s0002_T_033-0541b>¶　得漏盡無為
又付法藏經云㫺過去九十一劫毗婆尸¶佛人涅槃
後四部弟子起七寶塔時彼塔中¶有佛形像面上金
色少處缺壞有一貧女¶遊行乞匃得一金珠見像面
壞欲&KR0024;像面迦¶葉爾時作鍛金師女卽持往倩令修
<pb:KR6s0002_SBCK_044-24a>
造金師¶聞福歡喜為治用&KR0024;像面因共立願願我¶二
人常為夫婦身眞金色恒受勝樂從是以¶來九十一
劫身眞金色生天人中快樂無極¶最後託生第七梵
天時摩竭國有婆羅門名¶尼俱律陁過去修福聰明
多智巨冨無量¶金銀七寶牛羊田宅奴婢車乘比瓶
沙王千¶倍為勝瓶沙王有金犂千具彼婆羅門恐¶與
王齊畏招罪咎其家但作九百九十九具¶金犂唯少
一具其家有氎最下之者具價¶猶直百千兩金有六
簞金粟一簞有三¶百四十斛其家雖冨而無兒息於
其舍側¶有一樹神夫婦常往祈請祭祀求乞有子¶多
<pb:KR6s0002_SBCK_044-24b>
年無應瞋忿語曰今更七日盡心奉事¶若復無驗必
定燒樹樹神愁怖告四天王¶王告帝釋釋觀閻浮提
無堪彼子卽詣梵天¶王廣宣上事梵王卽以天眼徧
觀見一梵天¶臨當命終卽往語之勸其往生梵天受
敎卽¶來託生滿足十月生一男兒顔貌端正身眞¶金
色灮明赫奕照四十里相師占曰此兒¶㝛福必當出
家父母聞之甚懷愁惱夫婦議¶曰當設何方斷絶其
意覆自思惟世所耽著¶唯有美色當為娉娶端正好
女用斷其情至¶年十五欲為娉妻語父母言我志清
淨不須<md:KR6s0002_T_033-0541c>¶婦也父母不聽兒知難免便設權計語父¶母
<pb:KR6s0002_SBCK_044-25a>
言能為我得紫金色女端正超世我當納¶之父母卽
召諸婆羅門徧行娉求諸婆羅門¶鑄一金女端正竒
特轝行村落高聲唱言若¶有女人得見金神禮拜之
者後出嫁時必得¶好壻身眞金色端正殊妙女聞悉
出唯有一¶女軀體金色端正殊好卽是往日施金女
也¶以㫺勝緣有此妙身志樂清潔獨不肯出諸¶女强
將共見金神此女卽到金色灮明映奪¶金神婆羅門
見卽為娉得旣到夫家夫婦相¶對各皆清潔了無欲
意共立要&KR0443;各住一房¶父母知已毀除一房令共同
室安置一牀迦¶葉語婦我若眠息汝當經行汝若眠
<pb:KR6s0002_SBCK_044-25b>
息我當¶經行後次婦臥垂手牀前毒虵入室欲螫其¶
手迦葉見已以衣裹手舉著牀上婦便驚¶寤而責之
曰共我立誓要不相近今復何¶緣&KR0060;舉吾手迦葉答
言有虵來入恐傷汝手¶故舉之耳卽指虵示之婦意
乃悟夫婦節操¶㴱猒世間啓辭父母求欲出家父母
見已遂¶便聽許於是夫婦俱共出家來至佛所佛與¶
分座佛為說法卽於座上得阿羅漢婦於¶後時亦得
羅漢迦葉在世常與如來對坐說¶法佛滅度後所有
法藏悉付迦葉後時結¶集三藏竟至雞足山入般涅
槃全身不散後¶彌勒佛出世之時從山而出在大衆
<pb:KR6s0002_SBCK_044-26a>
中作十¶八變度人無量然後滅身未來成佛號曰■¶
明(六十簞金粟者岀薩婆多/傳未來成佛岀法&KR0160;經)¶又智度論云㫺佛在世
時迦葉毗羅衛城中¶淨飯王子佛弟難陁身體端正
有三十相王<md:KR6s0002_T_033-0542a>¶為納婦字孫陁利面首端正世間少雙
難陁¶晝夜愛敬婦故不欲出家佛以方便化令出¶家
旣出家已得阿羅漢比丘見已而白佛言¶難陁比丘
㝛植何福與佛同生有三十相身¶體端正世間無比
又捨豪貴出家得道佛告¶比丘乃往過去九十一劫
毗婆尸佛入涅槃¶後難陁爾時為大長者於辟支佛
塔廟之¶中青黛塗壁而以畫作辟支佛像因而發¶願
<pb:KR6s0002_SBCK_044-26b>
願我世世生尊貴家恒得端正身相金色¶値佛得道
緣此善根發願功德從是以來¶九十一劫不墮惡道
天上人中身體端正有¶三十相豪尊冨貴快樂無極
乃至今日與我¶同生出家得道¶
法苑珠林卷第四十四
校譌
　第三紙(十九行財下/&KR0047;藏有物字)第十紙(九行欲&KR0047;/藏作惟)第十一紙
(六行奥南/藏作粤)第十七紙(九行命朱/南藏作身)第十八紙(十二行/具北藏)
(作/其)
音釋
<pb:KR6s0002_SBCK_044-27a>
　皰(皮敎切/瘡皰也)尻(苦高切/睢也)醊(株䘙株劣二/切祭酹酒也)墼(古歷切/土磚也)巫
　覡(巫微夫切覡刑狄/切女曰巫男曰覡)鐫(子全切/刻也)慊(苦簟/切)儵(式竹切/儵忽也)
　淀(王作澱堂/練切滓也)&KR2183;(居候切取/牛乳也)闐(亭年/切)鍛(都玩切/鍛錬也)倩(七/正)
(切借/倩也)螫(施&KR0215;切蟲/行毒也)圊厠(圊七情切厠初/吏切圊厠溷也)
(吳江比丘明覺對/常熟居士嚴禎施貲刻此/眞/法苑珠林第四十四卷)
(州王國英書/江寜毛應文刻/萬曆辛卯秋淸涼山妙德庵識)
<pb:KR6s0002_SBCK_044-27b>

