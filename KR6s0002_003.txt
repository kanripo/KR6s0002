# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:11
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_001-0269c>
#+PROPERTY: JUAN 3

<pb:KR6s0002_WYG_003-1a>
欽定四庫全書
　法苑珠林卷三
　　　　　　　　　　　　唐　釋道世　撰
　劫量篇第一之一
　　小三災部
　　　述意
夫劫者葢是紀時之名猶年號耳然則時無¶别體約法
而明所以聖教𢎞宣多所攸載者¶雖非理觀之沖規亦
<pb:KR6s0002_WYG_003-1b>
懲勸之幽旨也若乃涉¶迷津於曩識㣲塵之數易窮返
覺路於初心¶僧祇之期難滿此迷悟之異也自有無間
獄¶中等芥城而限命先行天上儔衣石以受¶形此善惡
之殊也至若娑婆世界謂俄頃¶為百齡袈裟刹土將永
劫以浹日斯染淨之¶别也統而言之不過大小大小之
内各有三¶焉大則水火風而為災小則刀饉疫以成害¶
是知六年華觀終焚蕩於沉灰千梵瓊臺¶卒漂淪於驟
雨加復診候無徴雩祈失効霜¶戈接刅星劍交鋒酷毒
<pb:KR6s0002_WYG_003-2a>
生人崩亡殆盡恐三¶界而未悟嗟六道而悲夫¶
　　　疫病¶
依智度論曰何名為劫答曰依西梵正音名¶為劫簸颰陀
劫簸者(亦名劫波秦/言分别時節)颰陀者(秦言善有<md:KR6s0002_T_001-0270a>¶二名為賢以多/賢人出世故名賢劫也)又
立世阿毗曇論云佛世¶尊説一小劫者名為一劫二十小
劫亦名¶一劫四十小劫者亦名一劫六十小劫亦名¶一
劫八十小劫名一大劫云何一小劫名為¶一劫是時提
婆逹多比丘住地獄中受熟¶業報佛説住夀一劫云何二十
<pb:KR6s0002_WYG_003-2b>
小劫亦名一¶劫如梵衆天二十小劫是其壽量佛説¶住壽一
劫云何四十小劫亦名一劫如梵輔¶天壽量四十小劫佛説
住壽一劫云何六十¶小劫亦名一劫如大梵天壽量六十小
劫佛¶説住壽一劫云何八十小劫名一大劫佛説¶劫中世界
經云二十小劫壞次經二十小劫¶壞已空次經二十小劫起
成次經二十小劫¶起成已住是二十小劫起成已住者幾多¶
已過幾多未過八小劫已過十一小劫未¶來第九劫現在未
盡此第九一劫幾¶多已過幾多未來定餘九百六十年在¶(至/梁)
<pb:KR6s0002_WYG_003-3a>
(末己卯年翻/此經為斷矣)是二十小劫中間有三小災次¶第輪轉一
疾疫災二刀兵災二饑饉災(此三小災¶諸經論列名前/後不同若依長阿舍中起)
(世等初列刀兵次列饑饉後列疫病若依俱舍此曇婆/沙論¶等初列刀兵次列疫病後列饑饉若依瑜伽對法)
(論等初列饑饉後列刀兵若據年月/長短次第依瑜伽對法論¶者是也)今且依立世阿毗
曇論之此即第九中¶即當第三災此劫由饑餓故盡佛
言是二¶十小劫世界起成得住中第一劫小災起時¶有
大疾疫種種諸病一切皆起閻浮提中一¶切國土所有
人民等遭大疾疫一切鬼神起¶瞋惡心損害世人壽命
<pb:KR6s0002_WYG_003-3b>
短促唯住十嵗身¶形矬小或二搩手或三搩手於其自
量則八<md:KR6s0002_T_001-0270b>¶搩手所可資食稊稗為上人髮衣服以為第¶一
唯有刀仗以自莊嚴是時諸人不行正法¶非法貪著邪
見等業日夜生長諸惡鬼神處¶處損人是時大國王種
悉皆崩亡所有國土¶次第空廢唯有小郡縣是其所餘
相去遼逺¶各在一處如是人者疾病困苦無人布施湯¶
藥飲食以是因縁壽命未應盡横死無數一¶日一夜無
數衆生疾病疫死由行惡法得是果¶報於此中生劫濁
<pb:KR6s0002_WYG_003-4a>
而起捨命已後墮三惡¶道時一郡縣次復荒蕪唯少家
在相去轉逺¶各在一處疾疫死者無人送埋是時土地
白¶骨所覆乃至居家次第空盡是時劫末唯七¶日在於
七月中無量衆生遭疫死盡設有在¶者各散别處時有
一人合集閻浮提内男女¶唯餘一萬留為當來人種唯
此萬人能持善¶行諸善鬼神欲令人種不斷絶故擁䕶
是人¶以好滋味令入毛孔以業力故人種不斷過¶七日
後是大疫病一時息滅一切惡鬼皆悉¶捨去隨諸衆生
<pb:KR6s0002_WYG_003-4b>
飲食衣服應念所須天即雨¶下隂陽調和美味出生身
形可愛安樂無病¶譬如親愛久不相見忽得聚集生喜
樂心共¶相携持不相捨離是前劫人壽命十嵗後劫¶人
民從其而生壽命最長二十千嵗如此功¶徳自然得成
與善法相應身口意善捨壽命¶後生善道中從天捨命
還生人道自然賢¶善戒品具足捨壽已後更生天道乆
久如是¶初劫中間疫病窮盡次第二劫來續二十千¶嵗
是劫中間第一壽量是人從前二十千嵗¶人所生神力
<pb:KR6s0002_WYG_003-5a>
自在資生具足壽命四十千嵗<md:KR6s0002_T_001-0270c>¶人天道生乆乆如是説
名第二劫中間第二¶壽量四十千嵗資生具足夀命六
十千嵗久¶久如是説名第三劫中間第三壽量六十千¶
嵗從六十千嵗至八十千嵗是時女年五¶百嵗爾乃行
嫁是時諸人唯有七病謂大小¶便利寒熱淫慾饑老等
如是時中一切國土¶富貴豐樂無有怨賊反逆盜竊村
落次比鷄¶鳴相聞耕種雖少收實巨多衣服財寳稱¶意
具足安坐受樂無所馳求夀命八十千嵗¶時住阿僧祇
<pb:KR6s0002_WYG_003-5b>
年乃至衆生未起十惡從起十¶惡因此百年則減十嵗
次復百年復減十¶嵗次第漸減至餘十嵗最後十嵗住
不復減¶長極八萬短至十年若佛不出世次第如此¶若
佛出世如正法住衆生壽命暫住不滅隨¶正法稍減壽
命漸減¶
　　　刀兵¶
依立世阿毗曇論云佛説一小劫者名為一¶劫如是同
前乃至八十小劫名大劫中至¶二十小劫起成住中第
<pb:KR6s0002_WYG_003-6a>
二小災起由大刀兵¶人壽十嵗時三毒邪見日夜生長
父母兒子¶兄弟眷屬互相鬬諍何況他人是時諸人起¶
鬬諍已仍相手舞或以瓦石刀仗互相怖畏¶四方諸國
互相伐討一日一夜害死無量如¶是過失自然而生人
行不善得是果報於此¶中生劫濁而起是時人家一時
沒盡縱有餘¶殘各各分散是時劫末餘七日在於七日¶
中手執草木即成刀仗由此器仗互相殘害¶怖畏困死
是時諸人怖懼刀仗逃竄林藪或¶渡江水𨼆蔽孤洲或
<pb:KR6s0002_WYG_003-6b>
入坑窟以避災難或時<md:KR6s0002_T_001-0271a>¶相見仍各驚走恐怖失心或時
撲地譬如麞¶鹿遭逢獵師如是七日刀兵橫死其數無
量¶設有在者各散别處時有一人合集閻浮提¶男女唯
餘一萬留為當來人種於是時中¶皆行非法唯此萬人
能行善法諸善鬼神欲¶令人種不斷絶故擁䕶是人以
好滋味令入¶毛孔以業力故於劫中間留人種子自然
不¶斷過七日後是大刀兵一時息滅一切惡鬼¶皆悉捨
去隨時衆生所須衣食應念所須天¶即雨下隂陽調和
<pb:KR6s0002_WYG_003-7a>
美味出生身形可愛相好¶還復一切善法自然而起清
涼寂靜安樂無¶病慈悲心起無惱害意互得相見生喜
樂心¶譬如親愛乆不相見忽得聚集生喜樂心共¶相攜
持不相捨離從其十嵗展轉行善生人¶天中至二十千
嵗乃至壽命八十千嵗住阿¶僧祇年(自别同前/不煩重述)
　　　¶饑饉¶
依立世阿毗曇論云從一小劫乃至八十小¶劫住劫中
第三劫小災起時由大饑餓災欲¶起時由天亢旱一切
<pb:KR6s0002_WYG_003-7b>
人民遭大疾疫一切鬼¶神起瞋惡心損害世人夀命短
促唯住十嵗¶身形短小或二三搩手所食稊稗人髮為
衣¶猶為上服刀仗自嚴不相恭敬貧窮困苦愚¶癡邪見
日夜生長榖貴饑饉舍羅柯行見他¶資粮便往奪食以
此因縁餓死無數一切衆¶生生劫濁中自然而起造作
惡業天不降雨¶四五年中由大旱故覓生草菜尚不可
得何¶况米榖一切禽獸悉取食之於一日一夜饑¶餓死
者其數無量郡縣空盡唯少家在相去<md:KR6s0002_T_001-0271b>¶轉逺不行正法
<pb:KR6s0002_WYG_003-8a>
三毒轉盛貧窮困苦日夜相¶應是時六七年間天不降
雨由大旱故思欲¶見水尚不可得何况飲食是劫中間
唯七日¶在一日一夜餓死無數縱有在者各散别處¶時
有一人合數閻浮提内男女大小共一萬¶人留為當來
人種人能行善諸善鬼神欲令¶人種不斷絶故擁䕶是
人以好滋味令入毛¶孔以業力故人種不斷過七日後
是饑餓一¶時息滅一切惡鬼皆悉捨去所須衣食天¶即
雨下隂陽調和美味出生身形可愛相好¶還復一切善
<pb:KR6s0002_WYG_003-8b>
法自然而起清凉寂靜安樂無¶病慈悲入心無惱害意
譬如親愛久不相見¶忽得聚集生喜樂心共相攜持不
相捨離從¶於十嵗展轉行善生人天中壽命長逺至二¶
十千嵗乃至八十千嵗自外法因並同初述¶(依立世論/中三災各)
(經七日若依餘經論説饑饉七年七月/七日疫病七月七日刀兵極經七日)故瑜伽¶論云謂
人壽三十嵗時方始建立當爾之¶時精妙飲食不可復
得唯煎煑朽骨共為讌¶㑹若遇得一粒稻麥粟稗等子
重若末尼珠¶藏置箱篋而守護之彼諸有情多無氣勢
<pb:KR6s0002_WYG_003-9a>
蹎¶僵在地不復能起由饑儉故有情之𩔖亡没¶殆盡如
此儉災經七年七月七日七夜方乃得¶過彼諸有情復
共聚集起下猒離由此因縁¶壽不退減儉災遂息又若
人壽二十嵗時本¶起厭患今乃退捨爾時多有疫氣瘴
癘災横¶熱惱相續而生彼諸有情遇此諸病多悉損¶没
如是病災七月七日七夜方乃得過彼諸¶有情復共聚
集起中猒離由此因縁壽量無¶減病災乃息又人壽十
嵗時本起猒患今還<md:KR6s0002_T_001-0271c>¶退捨爾時有情展轉相見各起猛
<pb:KR6s0002_WYG_003-9b>
利殺害之¶心由此因縁隨執草木及以瓦石皆成最極¶
鋭利刀劔更相殘害死喪終盡如是刀災極¶經七日方
乃得過¶
　　　相生¶
依中阿含經云過去有輪王出世名曰頂生¶奉持法齋
修行布施國中貧者出財用給後¶經多時然國中有貧
窮者不能出物用給恤¶乏人轉窮困因窮便盜他物其
主捕伺收縳¶送詣刹利頂生王所白曰天王此人盗我
<pb:KR6s0002_WYG_003-10a>
物¶願天王治王問彼人曰汝實盜耶彼曰實¶盜所以者
何以貧困故若不盜者便無自濟¶王即出財而給與之
語盜者曰汝等還去後¶莫復作由斯之故人作是念我
等亦應盜取¶他物於是各競行盜是謂因貧無物不能
給¶恤故人轉窮困因盗滋甚故彼人壽轉減形¶色轉惡
父壽八萬嵗子壽四萬嵗彼人壽¶四萬嵗時有人復盜
送王王聞已便作是念¶若我國中有盜他物更出財物
盡給與者如¶是竭藏盗遂滋甚我今寧可作極利刀若
<pb:KR6s0002_WYG_003-10b>
我¶國中有偷盜者便收捕取坐髙摽下斬截其¶頭作此
念已便勅行之於後彼人効此利刀¶持行劫物捉彼物
主截斷其頭因貧盜甚刀¶殺轉増故彼人壽轉減形色
轉惡父壽四萬¶嵗子壽二萬嵗人壽二萬嵗時時彼盜
者便¶作是念王若知實或縳鞭我或擯罰錢或¶貫摽上
我寧妄言欺誑王⬤念已白王我不¶偷盜是為因貧無
物不能給恤盗殺轉増便¶妄言兩舌故彼人壽轉減形
色轉惡父壽二<md:KR6s0002_T_001-0272a>¶萬嵗子壽一萬嵗人壽一萬嵗時人便
<pb:KR6s0002_WYG_003-11a>
嫉妬¶邪淫轉増故彼人壽轉減形色轉惡父壽一¶萬嵗
子壽五千嵗人壽五千嵗時三法轉増¶非法欲惡貪邪
法故父壽五千嵗子壽二千¶五百嵗人壽二千五百嵗
時復三法轉增兩¶舌麤言綺語故彼壽轉減形色轉惡
故父壽¶二千五百嵗子壽千嵗人壽千嵗時一法轉¶増
邪見是也因一法増故彼人壽轉減形色¶轉惡父壽千
嵗子夀五百嵗人壽五百嵗時¶彼人不孝父母不能尊
敬沙門梵志不行順¶事不作福業不見後世罪故父壽
<pb:KR6s0002_WYG_003-11b>
五百嵗子¶壽二百五十嵗或二百嵗今若長壽或壽¶百
嵗或不啻者佛復告比丘曰未來久時人¶壽十嵗女生
五月即便出嫁人壽十嵗時有¶穀名稗子為第一美食
如今粇粮以為上饌¶所有酥油鹽蜜甘蔗一切盡没唯
行十惡業¶道者為人所敬都未有善母於其子極有害¶
心子亦於母極有害心父子兄弟姊妹親屬¶展轉相向
有賊害心猶如獵師見彼鹿已極¶有害心人壽十嵗時
有七日刀兵劫甚¶彼若捉草即化為刀若捉藮木亦化
<pb:KR6s0002_WYG_003-12a>
成刀以¶此刀兵各各相殺彼於七日刀兵劫過七日¶便
止爾時亦有人生慙耻羞愧猒惡不愛彼¶人七日刀兵
起時便入山野在𨼆處藏過七¶日已則從山野於𨼆處
出更互相見生慈愍¶心極相愛念猶如慈母唯有一子
與久離别¶逺來相見情極愛念便作是語諸賢我今相¶
見令得安𨼆我等由昔生不善心令親族¶死盡我等寧
可共行善法離斷殺業行善法<md:KR6s0002_T_001-0272b>¶已壽便轉増形色轉好
壽十嵗人生子壽二¶十壽二十人復作是念若求善者
<pb:KR6s0002_WYG_003-12b>
壽色轉¶好我等應可更増行善共離不與取行是善¶已
壽便轉増人生子壽四十嵗復離邪婬行¶是善已壽色
轉好人生子壽八十嵗復離妄¶言行是善已壽色轉好
人生子壽百六十嵗¶壽百六十已復離兩舌行是善已
壽色轉好¶人生子壽三百二十嵗復離麤言行是善已¶
壽色轉好人生子壽六百四十嵗復離綺語¶行是善已
壽色轉好人生子壽二千五百嵗¶復離貪嫉行是善已
壽色轉好人生子壽¶五千嵗復離瞋恚行是已善壽色
<pb:KR6s0002_WYG_003-13a>
轉好人生¶子壽一萬嵗復離邪見行是善已壽色轉好¶
人生子壽二萬嵗復離非法欲惡貪行邪法¶我等寧可
離此三惡不善法行是善已壽色轉¶好人生子壽四萬
嵗壽四萬嵗時孝順父母¶尊重恭敬沙門梵志奉行順
事修習福業見¶後世罪行是善已人生子壽八萬嵗人
壽八¶萬嵗時此閻浮洲極大豐樂多有人民村邑¶相近
如鷄一飛女年五百嵗乃當出嫁唯有¶七病寒熱大小
便利淫慾饑食老等更無餘¶患時有王名螺為轉輪王
<pb:KR6s0002_WYG_003-13b>
聰眀智慧有四種¶軍整御四天下七寳千子具足端正
勇猛無¶畏能伏他衆統領大地乃至大海不以刀¶杖以
法教令令得安樂(餘有疾病饑饉作/法延促並皆同前)¶
　　　對除¶
依新婆沙論云然有聖言説彼對治謂若有¶能一日一
夜持不殺戒於未來生决定不逢¶刀兵災起若能以一
訶梨怛雞果起殷淨心<md:KR6s0002_T_001-0272c>¶奉施僧衆於當來世決定不逢
疫病災起若¶能以一團食施諸有情於未來世決定不
<pb:KR6s0002_WYG_003-14a>
逢¶饑饉災時問如是三災餘洲有不答無根本¶災而有
相以謂瞋増盛身力羸劣數加饑渴¶此説二洲兆拘盧
洲亦無罪業而生彼故又¶彼無有瞋増盛故¶
述曰衆生固執無思悛革慳貪嫉妬惡業逾¶盛所以人
情嶮惡凶毒㳂流今入末法人¶物俱惡所有依正兩報
致令日夜衰耗故付¶法藏經云阿恕迦王自為僧行食
時賔頭¶盧用酥澆飯阿恕迦王白言大聖酥性難¶消能
不為疾尊者答曰不為患也何以故佛¶在時水與今酥
<pb:KR6s0002_WYG_003-14b>
等是故食之終不成病爾時¶尊者欲騐斯事使手至地
下至四萬二千餘¶里即取地肥而示於王王今當知衆
生薄福¶肥膩之味皆流入地是故世間福轉衰減王¶供
養已歡喜而退良由世尊韜光未盈百年¶尚有斯徵况
今向有二千豈有精味故瑜伽¶論云三災起時爾時有
情復有三種最極衰¶損壽量衰損依止衰損資具衰損
壽量衰損¶者所謂壽量極至十嵗依止衰損者謂其身¶
量極至一搩手或復一握資具衰損者爾時¶有情唯以
<pb:KR6s0002_WYG_003-15a>
粟稗為食中第一以髮為衣中第¶一以鐵為莊嚴中第
一五種上味悉皆𨼆沒¶所謂酥蜜油鹽等味及甘蔗變
味¶
　　大三災部¶
　　　時量¶¶
依新婆沙論云劫有三種一中間劫二成壞<md:KR6s0002_T_001-0273a>¶劫三大劫
中間復有三種一減劫二増¶劫三増減劫減者從人壽
無量嵗減至十嵗¶増者從人壽十嵗増至八萬嵗増減
<pb:KR6s0002_WYG_003-15b>
者從人¶壽十嵗増至八萬嵗復從八萬嵗減至十嵗¶此
中一減一増十八増減合二十中劫世間¶成二十中劫
成已住此合名成劫經二十中¶劫世間壊二十中劫壞
已空此合名壞劫總¶八十中劫合名大劫成已住中二
十中劫初¶一為減後一唯増中間十八亦増亦減故對¶
法論云由此劫數顯色無色界諸天壽量也¶
　　　時節¶
依奘法師西國傳云隂陽厯運日月旋璣稱¶謂雖□時
<pb:KR6s0002_WYG_003-16a>
候無異隨其星建以摽月名時極¶短者謂之刹那也如
新婆沙論云彼刹那量¶云何可知有作是言依施設論
説如中年女¶緝績毳時抖捒細毛不長不短齊此説為¶
怛刹那量彼不欲説毛縷短長但説毳毛從¶指開出隨
所出量是怛刹那問前問刹那何¶縁乃引施設論説怛
刹那量答此中舉麤以¶顯於細以細難知不可顯故謂
百二十刹那¶成一怛刹那六十怛刹那成一臘縛此有
七¶千二百刹那三十臘縛成一牟呼栗多此有¶二百一
<pb:KR6s0002_WYG_003-16b>
十六千刹那三十牟呼栗多成一晝¶夜此有少二十不
滿六十五百千刹那此五¶藴一晝一夜經於爾所生滅
無常有説此麤¶非刹那量如我義者如壯士彈指頃經
六十¶四刹那有説不然如我義者如二壯夫掣斷¶衆多
迦尸細縷隨爾所縷斷經爾所刹那有¶説不然如我義
者如二壯夫執挽衆多迦尸<md:KR6s0002_T_001-0273b>¶細縷有一壯夫以至那國
百練剛刀㨗疾而¶斷隨爾所縷斷經爾所刹那有説猶
麤非刹¶那量實刹那量世尊不説如世尊説譬如四¶善
<pb:KR6s0002_WYG_003-17a>
射夫各執弓箭相背攅立欲射四方有一¶㨗夫來語之
曰汝等今可一時放箭我能¶遍接俱令不墮於意云何
此㨗疾不苾芻白¶佛甚疾世尊佛言彼人不及地行藥
义地行¶㨗疾不及空行藥义空行㨗疾不及四大王¶衆
天彼天㨗疾不及日月二輪二輪㨗疾不¶及堅行天子
此薄日月輪車者此等諸天展¶轉㨗疾壽行生滅㨗疾
於彼刹那流轉無有¶暫停由此故知世尊不説實刹那
量問何¶故世尊不為他説實刹那量答無有有情堪¶能
<pb:KR6s0002_WYG_003-17b>
知故又依安般經云於一彈指頃心有九¶百六十轉又
仁王經云一念有九十刹那一¶一刹那中復有九百生
滅又菩薩處胎經云¶一彈指頃有三十二億萬千念念
念成形形¶形皆有識佛之威神入㣲識中皆令得度又¶
毗曇論合有十二重一名刹那二怛刹¶那三名羅婆四
名摩睺羅五名日夜六名¶半月七名一月八名時九名
行十名年十¶一名雙十二名劫一刹那者翻為一念百
二¶十刹那為一怛刹翻為一瞬六十怛刹那¶為一息一
<pb:KR6s0002_WYG_003-18a>
息為一羅婆三十羅婆為一摩睺¶羅翻為一須臾三十
摩睺羅為一日夜一日夜計¶有六百三十八萬刹那僧
祇律云二十念為¶一⬤二十瞬名一彈指二十彈指名
一羅預¶二十羅預名一須臾一日一夜有三十須臾¶日
極長時晝有十八夜有十二極短時晝有<md:KR6s0002_T_001-0273c>¶十二夜有十
八春秋分便等又智度論云晝¶夜六分有三十時春秋
分時晝夜各十五時¶餘時増減五月晝時有十八夜有
十二十¶一月夜時有十八晝有十二依奘法師西國傳¶
<pb:KR6s0002_WYG_003-18b>
云居俗日夜分為八時(晝四夜四於二/時各有四分)月盈至¶滿謂之
白分月虧至晦謂之黒分或十四日¶十五日月有大小
故也白前黒後合為一月¶六月合為一行日遊在内北
行也日遊在外¶南行也總此二行合為一嵗又分一嵗
以為¶六時正月十五日至三月十五日漸熱也三¶月十
六日至五月十五日盛熱也五月十六¶日至七月十五
日雨時也七月十六日至九¶月十五日茂時也九月十
六日至十一月十¶五日漸寒也十一月十六日至正月
<pb:KR6s0002_WYG_003-19a>
十五¶日盛寒也如來聖教嵗為三時正月十六¶日至五
月十五日熱時也五月十六日至九月¶十五日雨時也
九月十六日至正月十五日¶寒時也或為四時春夏秋
冬也依論計之十¶五夜為半月兩半月為一月三月為
一時兩¶時為一行一行即半年六月也兩行為一年¶二
年半為一雙此由閏故以閏月兼本月此¶謂月雙非閏
雙也若以五年兩閏為閏雙者二年¶半有一閏豈立隻
乎積此時數明劫有四¶種一别劫二成劫三壞劫四大
<pb:KR6s0002_WYG_003-19b>
劫從人壽¶十嵗漸至八萬嵗經多時八萬嵗又減至¶十
嵗為一别劫對餘總故名為别也若以事¶格量依雜阿
含經云由旬城髙下亦爾¶滿中芥子百年取一芥盡劫
猶不盡按此即¶為别劫也若據大劫即以八十由旬城
為量<md:KR6s0002_T_001-0274a>¶也樓炭經云以二事論劫一云有一大城東¶西千
里南北四千里滿中芥子百嵗諸天來¶下取一芥子盡
劫猶未盡二云有一大石方¶四十里百嵗諸天來下取
羅縠衣拂石盡劫¶猶未窮此亦應是别劫也第二有成
<pb:KR6s0002_WYG_003-20a>
劫四十¶壞劫亦爾所以然者世間成時二十别劫住¶時
二十别劫壊時二十别劫空時二十别劫¶此中以住合
成以空合壞故合四十别劫總¶此成壊合有八十别劫
為一大劫若更舒之¶别有六劫一别二成三住四壊五
空六大¶若更束之則有三劫一小劫二中劫三大¶劫小
則别劫中則成壊隨一大則總成與壞¶欲界中壽一劫
是小劫初禪三天壽劫是中¶劫二禪已去壽劫是大劫
外國俗⬤有六十¶位過此已後不可數故名阿僧祇此
<pb:KR6s0002_WYG_003-20b>
數年為¶劫數一至六十位名阿僧祇劫此是大劫量¶也
故智度論經云以百由旬城為量百年¶取一芥故喻以
迦尸羅天衣百年一拂百¶由旬石為量者此並格量大
劫也即按索訶¶世界(舊云娑/婆世界)一大劫中千佛出世尋夫
劫波¶之號不可以時數之故以假石芥城等准為¶一期
之候即約前中具含成住壊空四劫¶也如前從十嵗増
至八萬復從八萬還至十¶嵗經二十返一小劫二十小
劫為一成劫以¶年⬤之則經八千萬萬億百千八百萬
<pb:KR6s0002_WYG_003-21a>
嵗也¶止一為小劫矣今成劫已過入住劫來復經¶八小
劫釋迦牟尼如來於住劫中當第四佛¶尚餘九百九十
六佛於後續次而出¶依奘法師西國傳云夫數里之稱
謂踰繕那<md:KR6s0002_T_001-0274b>¶(舊云由旬又曰踰闍/那又曰由延皆訛畧)踰繕那者自古聖王一¶
日運行也舊傳一踰繕那四十里矣印度國¶俗及三十
里聖教所載唯十六里故毗曇¶論四肘為一弓五百弓
為一拘盧舍八拘盧¶舍為一由旬一弓長八尺五百弓
長四百丈¶四百丈為一拘盧舍一里有三百六十步一¶
<pb:KR6s0002_WYG_003-21b>
步有六尺合有二百一十六丈為一里二里¶有四百三
十二丈計前五百弓有四百丈為¶一拘盧舍猶欠三十
二丈不滿二里計一拘¶盧舍減有二里計八拘盧舍減
十六里為一¶由旬若依雜寳藏經一拘盧舍有五里計
毗¶曇八拘盧舍為一由旬合有四十里¶
　　　壊劫¶
依長阿含經云三災上際云何若火災起時¶至光音天
為際若水災起時至遍淨天為際¶若風災起時至果實
<pb:KR6s0002_WYG_003-22a>
天為際三災欲起時世¶間人皆行正法正見不倒修十
善行行此法¶時有人得第二禪者即踴身上昇於空中
住¶聖人道天道梵道髙聲唱言諸賢當知無覺¶無觀第
二禪樂人聞此聲已即修無覺無觀¶身壊命終生光音
天是時地獄衆生罪畢命¶終來生人間復修無覺無觀
得生光音天畜¶生餓鬼阿須倫乃至六欲皆生光音天
爾時¶生地獄盡後畜生盡已次餓鬼阿須倫乃¶至他化
自在天盡已然後人盡無有遺餘此¶世敗壊乃成為災
<pb:KR6s0002_WYG_003-22b>
又順正理論云乃至地獄¶無一有情爾時名為地獄已
壊諸有地獄定¶受業者業力至他方獄中由此准知旁
生¶鬼趣時人身内無有諸蟲與佛身同若時人<md:KR6s0002_T_001-0274c>¶趣此洲
一人無師法然得初淨慮從靜慮起¶唱如是言離生喜
樂甚樂甚靜餘人聞已皆¶入靜慮命終並得生梵世中
乃至此洲有情¶都盡是名已壊贍部洲人東西二洲例
此應¶説北洲命盡生欲界天由彼鈍根無離欲故¶生欲
界天已静慮現前轉得勝依方能離欲¶乃至人趣無一
<pb:KR6s0002_WYG_003-23a>
有情爾時名為人趣已壊若¶諸天趣欲界六天隨一法
然得初靜慮乃至¶並得生梵世中爾時名為欲天已壞
如是欲¶界無一有情名欲界中有情已壊若時梵世¶隨
一有情無師法然得二靜慮從彼定起唱¶如是言定生
喜樂甚樂甚靜餘天聞已皆入¶彼靜慮命終並得生極
光淨乃至梵世中有¶情都盡如是名已壊有情世間唯
器世間空¶曠而住餘方世界一切有情感此三千世界¶
業盡於此漸有七日輪現諸海乾竭衆山洞¶然洲渚三
<pb:KR6s0002_WYG_003-23b>
輪並從焚燎風吹猛焰燒上天宫¶乃至梵宫無遺灰燼
自地火焰燒自地宫非¶他地災能壞他地由相引起故
作是説下火¶風飄焚燒上地謂欲界火猛焰上昇為縁
引¶生色界火焰餘災亦爾如應當知如是始從¶地獄漸
減乃至器世界盡總名壞劫又觀佛¶三昧經云天地始
終謂之一劫劫盡壊時火¶災將起一切人民皆背正向
邪競行十惡天¶久不雨所種不生依水泉源乃至四大
駛河¶皆悉枯竭久久之後風入海底取日上天¶城郭於
<pb:KR6s0002_WYG_003-24a>
須彌山邉置本道中(長阿含經云其後久久有大黒風/瀑起¶海水深八萬四千由旬吹使)
(兩披取日宫殿置於須彌山半去地四萬二千由旬安/日道中乃至七日次第取之法¶用並然雜心論云劫滅)
(之時由乾陀山後有七日輪住從彼而出又説云分一/日為七日<md:KR6s0002_T_001-0275a>¶又説云從阿鼻地獄下出日衆生業力故耳)
一日出時百草𣗳木一時¶凋落二日出時四大海水從
百由旬乃至七百¶由旬内其水自然枯涸三日出時四
大海水¶千由旬乃至七千由旬内水展轉消盡四日¶出
時四大海水深千由旬五日出時四大海水¶縱廣七千
由旬乃至竭盡(長阿含經云五日出已其後海水轉減/猶如¶春雨後亦如牛跡中水遂至涸盡)
<pb:KR6s0002_WYG_003-24b>
(不漬人/物也)六日出時此地厚六萬八¶千由旬皆悉煙出從
須彌山乃至三千大千¶刹土及八大地獄靡不燒滅烟
盡無餘人民¶命終皆依須彌山及六欲諸天皆悉命終¶
宫殿皆空一切無常不得久住七日出時大¶地須彌山
漸漸崩壞百千由旬永無遺餘山¶皆洞然諸寳爆裂煙
焰震動至於梵天一¶切惡道皆悉蕩盡罪終福至皆集
第十五天¶上十四天以下盡成灰墨新生天子未曽見¶
此普懷恐懼舊生天子各來慰勞勿生恐怖¶終不至此
<pb:KR6s0002_WYG_003-25a>
人民命終生光音天以念為食光¶明自照神足飛行或
生他土若生地獄地獄¶罪畢亦生天上若罪未畢復移
他方無日月¶星宿亦無晝夜唯有大㝠謂之火劫火災
果¶報致此壞敗劫欲成時火乃自滅更起大雲¶漸降大
雨滴如車軸是時此三千大千刹土¶水遍其中及至梵
天故瑜伽論云又諸有情¶能滅壞業増上力故及依六
種所燒事故復¶有六日輪漸次而現彼諸日輪望舊日
輪所¶有熱勢踰前四倍既成七已熱遂増七云何¶名為
<pb:KR6s0002_WYG_003-25b>
六所燒事一小大溝坑由第二日輪之¶所枯竭二小河
大河由第三日輪之所枯竭¶三無熱大池由第四日輪
之所枯竭四大海<md:KR6s0002_T_001-0275b>¶由第五日輪及第六一分之所枯竭
五蘇迷¶盧山及以大地體堅實故由第六一分第¶七日
輪之所燒然即此火焰為風所鼓展轉¶熾盛極至梵世
如是世界皆悉燒已乃至灰¶墨及與餘影皆不可得從
此名為器世間已¶壞滿足二十中劫如是壊已復二十
中劫住¶云何水災謂過七火災已於第二靜慮中有¶俱
<pb:KR6s0002_WYG_003-26a>
生水界起壞器世間猶水消鹽此之水界¶與器世間一
時俱没如是没已復二十中劫¶住云何風災謂七水災
過已復七火災從此¶無間於第三靜慮中有俱生風界
起壞器世¶間如風乾支節復能消盡此之風界與器世¶
間世間已壊又依順正理論云此水火風¶三大災起逼
有情𩔖令捨下地集上天中初¶火災興由七日現有説
如是七日輪行猶如¶雁行分路旋運中間各相去五千
踰繕那次水¶災興由降瀑雨有作是説從三定邊空中
<pb:KR6s0002_WYG_003-26b>
欻¶然雨熱灰水有餘復説從下水輪起湧沸¶水上騰漂
浸決定義者即此邉生後風災興¶由風相擊有作是説
從四定邉空中欻然飄¶擊風起有餘復説從下風輪起
擊風上騰¶飄鼓此決定義准前應知三災起時云何次¶
第要先無間起七火災其次定應一水災¶起此後無間
復七火災度七火災還有一水¶如是及至滿七水災復
有七火災後風災起¶如是總有八七火災一七水災一
風災起水¶風災起皆次火災自水風災必火災起故災<md:KR6s0002_T_001-0275c>¶
<pb:KR6s0002_WYG_003-27a>
次第理必應然何縁七火方一水災極光靜¶天壽勢故
謂彼壽量極八大劫故至第八方¶一水災由此應知要
度七水八七火後乃一¶風災由遍淨天壽勢力故謂彼
壽量六十四¶劫故第八方一風災如諸有情修定漸¶勝
所感異熟身壽漸長由是所居亦漸久住¶故毗曇論偈
云¶
　　七火次第過　然後一水災¶　七七火七水
　　復七火後風
<pb:KR6s0002_WYG_003-27b>
又對法論云如是東方無間無斷無量世界¶或有將壞
或有將成或有正壊或有已住或¶有正成或成已住如
於東方乃至一切十方¶亦爾如是若有情世間若器世
間業煩惱力¶所生故業煩惱増上所起故總名苦諦又
雜¶心論問何故壞劫不至第四禪答淨居天故¶彼無上
地生即彼般湼槃故亦不下生下地¶非數滅故若彼住
經壊劫者亦不然増上福¶力生彼處故内擾亂非故若
彼地内有擾亂¶者則外有災患彼初禪内有覺觀火擾
<pb:KR6s0002_WYG_003-28a>
亂故¶外為火災燒第二禪内喜水擾亂故外為水¶災所
漂第三禪内有出入息風擾亂故外為¶風災所壞問第
四禪未曽有擾亂者何得不¶常答刹那無常所壞故第
四禪地不定相¶續隨彼天生宫殿俱起若天命終彼亦
俱没¶耳¶
　
　
　
<pb:KR6s0002_WYG_003-28b>
　
　
　
　
　
　
　
　法苑珠林卷三
<pb:KR6s0002_WYG_003-29a>
音釋
浹(即涉切十日幹/一周曰浹日)饉(具吝切/饑饉也)驟(鋤祐切/急也)診(章忍切/驗視也)雩(羽/俱)
(切祈雨/祭也)簸(補過/切)颰(蒲撥/切)矬(昨禾切/短也)搩(陟革/切)稗(蒲拜切草/似穀者)
⬤(七亂切/逃也)藪(蘇后/切)蹎(都年切/仆也)僵(居良切/債也)鋭(干芮切/利也)粇(古/行)
(切不粘/稻也)藮(慈消/切)悛(此縁切/改也)韜(土刀切/蔵也)毳(充税切/細毛也)抖捒(抖/當)
(口切捒所革切/抖捒擇取物也)燎(力弔切/縦火也)燼(徐晉切/火餘也)駛(疎吏切/疾也)漬(疾智/切浸)
(也潤/也)爆(布校切/火裂聲)
