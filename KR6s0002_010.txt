# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:11
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_001-0269c>
#+PROPERTY: JUAN 10

<pb:KR6s0002_WYG_010-1a>
欽定四庫全書
　法苑珠林卷十
　　　　　　　　　　　　唐　釋道世　撰
　六道篇第四之四
　　鬼神部之餘
　　　舍宅¶
如婆沙論説有威徳者便有宫宅七寳莊嚴¶一切山河
諸神悉有舍宅依之而住無威徳¶者如浮遊浪鬼飢渇
<pb:KR6s0002_WYG_010-1b>
之徒悉無舍宅權依塚¶墓暫止叢林草木巖宂是其處¶
所故莊嚴論云佛言我昔曾聞有大商主子名¶曰億耳
入海採寳既得迴還與伴别宿失伴¶慞惶飢渇所逼遙
見一城謂為有水往至城¶邊欲索水飲然此城者是餓
鬼城到彼城中¶四衢道頭衆人集處空無所見飢渇¶所
逼唱言¶水水諸餓鬼輩聞是水聲皆來雲集誰慈悲¶者
欲與我水此諸餓鬼身如焦柱以髮自纒¶皆來合掌作
如是言願乞我水億耳語言我¶渇所逼故來求水爾時
<pb:KR6s0002_WYG_010-2a>
餓鬼聞億耳為渇所¶逼自行求水希望都息皆各長歎
作如是言¶汝可不知此餓鬼城云何此中而索水耶即¶
説偈言¶
　　我等處此城　百千萬歳中¶　尚不聞水名
　　況復得飲者¶　譬如多羅林　熾然被火焚¶
　　我等亦如是　支節皆火然¶　頭髮悉蓬亂
　　形體皆毁破¶　晝夜念飲食　慞惶走十方¶
　　飢渇所逼切　張口馳求索¶　有人執杖隨
<pb:KR6s0002_WYG_010-2b>
　　尋逐加楚撻<md:KR6s0002_T_006-0314b>¶　槌打不得近　我等受此苦¶
　　云何能得水　以用恵施人¶　我等先身時
　　慳貪極嫉妬¶　不曾施一人　漿水及飲食¶
　　自物不與他　抑彼令不施¶　以是重業故
　　今受是苦惱
感應緣(略引/六驗)¶
宋司馬文宣
長安王胡
<pb:KR6s0002_WYG_010-3a>
廣陵李旦
滎陽鄭鮮之
唐眭仁¶蒨
臨川諸山鬼怪
雜明俗中鬼神¶
宋司馬文宣河内人也頗信佛法元嘉九年¶丁母難弟
喪月朢旦忽見其弟身形於靈座¶上不異平日迴遑歎
嗟諷求飲食文乃試與¶言曰汝平生時修行十善若如
<pb:KR6s0002_WYG_010-3b>
經言應得生¶天若在人道何故乃生此鬼中耶沉吟俯¶
仰黙然無對文即夕夢見其弟云生所修¶善蒙報生天
旦靈床之鬼是魔魅耳非其¶身也恐兄疑怪故詣以白
兄文宣明旦請¶僧轉首楞嚴經令人撲繫之鬼乃逃入
床下¶又走户外形稍醜惡舉家駭懼詈叱遣之鬼¶云餓
乞食耳積日乃去頃之母靈床頭有一¶鬼膚體赤色身
甚長壯文宣長息孝祖與¶言往反答對周悉初雖恐懼
末稍安習之¶鬼亦轉相附狎居處出入殆同家人於時
<pb:KR6s0002_WYG_010-4a>
京¶師傳相報告往來觀者門巷疊跡時南林寺¶有僧與
靈味寺僧含沙門與鬼言論亦甚欵¶曲鬼云昔世嘗為
尊貴以犯衆惡受報未竟¶果此鬼身去寅年有四百部
鬼大行疾癘所¶應鍾灾者不忓道人耳而犯横極衆多
濫福¶善故使我來監察之也僧以食與之鬼曰我<md:KR6s0002_T_006-0314c>¶自有
糧不得進此食也含曰鬼多知我生何¶來何因作道人
答曰人中來出家因縁本誓¶願也問諸存亡生死所趣
略皆答對具有¶靈驗條次繁多故不曲載含曰人鬼道
<pb:KR6s0002_WYG_010-4b>
殊汝¶既不求食何為久留鬼曰此間有一女子應¶在收
捕而奉戒精勤故難可得比日稽留用¶此故也藉亂主
人有愧不少自此已後不甚¶見形後往視者但聞語耳
時元嘉十年也至¶三月二十八日語文宣云暫來寄住
而汝傾¶家營福見畏如此那得久留孝祖云聴汝寄¶住
何故據人先亡靈筵耶答曰汝家亡者各¶有所屬此座
空設故權寄耳於是辭去¶
宋王胡者長安人也叔死數載元嘉二十三¶年忽見形
<pb:KR6s0002_WYG_010-5a>
還家責胡以修謹有闕家事不理¶罰胡五杖傍人及鄰
里並聞其語及杖聲又¶見杖瘢迹而不覩其形唯胡猶
得親接叔¶謂胡曰吾不應死神道須吾算諸鬼錄今大¶
從吏兵恐驚損墟里故不將進耳胡亦大見¶衆鬼紛閙
若村外俄然叔辭去曰吾來年七¶月七日當復暫還欲
將汝行遊歴幽途使知¶罪福之報也不須費設若意不
已止可茶來¶耳至期果還語胡家人云吾今將胡遊觀¶
畢當使還不足憂也胡即頓臥床上泯然如¶盡叔於是
<pb:KR6s0002_WYG_010-5b>
將胡徧觀羣山備覩鬼怪未至嵩¶髙山諸鬼遇胡並有
饌設餘族味不異世¶中唯薑甚脆美胡欲懷將還左右
人笑胡¶云止可此食不得將還也胡末見一處屋¶宇華
曠帳筵精整有二少僧居焉胡造之¶二僧為設雜果㯽
榔等胡遊歴久之備見罪<md:KR6s0002_T_006-0315a>¶惡苦樂之報乃辭歸叔謂胡
曰汝既已知善¶之可修何冝在家白足阿練戒行精髙
可師¶事也長安道人足白故時人謂為白足阿練¶也甚
為魏人所敬魏主主事為師胡既奉此¶諫於其寺中遂
<pb:KR6s0002_WYG_010-6a>
見嵩山上年少僧者遊學衆¶中胡大驚與敘乖濶問何
時來二僧答云貧¶道本住此寺往日不憶與君相識胡
復説嵩¶髙之遇此僧云君謬耳豈有此耶至明日二¶僧
無何而去胡乃具告諸沙門具説往日嵩¶山所見衆咸
驚怪即追求二僧不知所在乃¶悟其神人焉元嘉末有
長安僧釋曇爽來¶遊江南具説如此也¶
宋李旦字世則廣陵人也以孝謹質素著¶稱鄉里元嘉
三年正月十四日暴病心下不¶冷七日而甦含以飲粥
<pb:KR6s0002_WYG_010-6b>
宿昔復常云有一¶人持信旛來至床頭稱府君教喚旦
便隨去¶直北向行道甚平淨既至城閣髙麗似今宫¶闕
遣傳教慰勞問呼旦可前至大㕔事上見¶有三十人單
衣青幘列坐森然一人東坐披¶袍隱几左右侍衛可有
百餘視旦而語坐人¶云當示以諸獄令世知也旦聞言
已舉頭四¶視都失向處乃是地獄中見羣罪人受諸苦¶
報呻吟號呼不可忍視尋有傳教稱府君信¶君可還去
當更相迎因此而還至六年正月¶復死七日又活述所
<pb:KR6s0002_WYG_010-7a>
見事較略如先或有罪¶囚寄語報家道生時犯罪使為
作福稱説姓¶字親識鄉伍旦依言尋求皆得之又云甲
申¶年當行疾癘殺諸惡人佛家弟子作八關齋¶心修善
行可得免也旦本作道家祭酒<md:KR6s0002_T_006-0315b>¶即欲棄籙本法道民諫
制故遂兩事而常¶勸化作八關齋¶
宋尚書僕射滎陽鄭鮮之元嘉四年從大駕¶巡京至都
夕暴亡乃靈語著人曰吾夀命久¶盡早應過世賴比歳
來敬信佛法放生布施¶以此功徳延駐數年耳夫幽顯
<pb:KR6s0002_WYG_010-7b>
報應有若影¶響宜放落俗務崇心大教于時勝貴多皆
聞¶云(右三人出/冥報記也)¶
唐眭仁蒨者趙郡邯鄲人也少事經學不信¶鬼神常欲
試其有無就見臰人學之十餘¶年不能得見後徙家向
縣於路見一人如天¶官衣冠甚偉曄乗好馬從五千餘
騎視仁¶蒨而不言後數見之常如此經十年凡數十¶相
見後忽駐馬呼仁蒨曰比頻見君情相眷¶慕願與君交
遊蒨即拜之問公何人耶答曰¶吾是鬼耳姓成名景本
<pb:KR6s0002_WYG_010-8a>
𢎞農西晉時為别駕¶今任胡國長史仁蒨問其國何在
王何姓名¶答曰黄河已北總為臨胡國國都在樓煩西¶
北沙磧是也其王即是故趙武靈王今統此¶國總受太山
控攝每月各使上相朝於太山¶是以數來過此與君相
遇也吾乃能有相益¶令君預知禍難而先避之可免横
害唯死生¶之命與大禍福之報不能移動耳仁蒨從之¶
景因命其從騎常掌事以是贈之遣隨蒨行¶有事令先
報之即爾所不知當來告我於是¶便别掌事恒隨逐如
<pb:KR6s0002_WYG_010-8b>
侍從者頃有所問無¶不先知時大業初陵岑之象為邯
鄲令子文¶本年未弱冠之象請仁蒨於家教文本書蒨¶
以此事告文本仍謂曰成長史語我有一事<md:KR6s0002_T_006-0315c>¶羞君不得
道既與君交亦不能不告君鬼神¶道亦有食然不能得
飽常苦飢渇若得人食¶便得一年飽衆鬼多偷竊人食
我既貴重不¶能偷之從君請一餐蒨既告文本文本即
為¶具饌備設珍羞蒨曰鬼不欲入人屋可以外¶水邊張
幕設席陳酒食於上文本如其言至¶時仁蒨見景兩客
<pb:KR6s0002_WYG_010-9a>
來坐從百餘騎既坐文本¶向席再拜謝以食之不精亦
傳景意辭謝初¶文本將設食仁蒨請有金帛以贈之文
本問¶是何等物蒨云鬼所用物皆與人異唯黄金¶及絹
為得通用然亦不如假者以黄色塗大¶錫作金以紙為
絹帛最為貴上文本如言¶作之及景食畢令其從騎更
代坐食文本以¶所作金錢絹贈之景深喜謝曰因眭生
煩郎¶君供給郎君頗欲知夀命乎文本辭云不願¶知也
景笑而去數年後仁蒨遇病不甚困篤¶而又不起月餘
<pb:KR6s0002_WYG_010-9b>
日蒨憑常掌事掌事不知便¶問長史長史報云國内不
知後月因朝太山¶為問消息相報至後月長史來報云
是君鄉¶人趙某為太山主簿主簿一員闕薦君為此¶官
故為文案經紀召君耳案成者當死蒨問¶請將案出景
云君夀應年六十餘今始四十¶但以趙主簿横徴召耳
當為請之乃曰趙主¶簿相問眭兄昔與同學恩情深至
今幸得為¶太山主簿適遇一員官闕明府今擇人吾已¶
啟公公許相用兄既不得長生命當有死死¶遇濟㑹未
<pb:KR6s0002_WYG_010-10a>
必當官何惜一二十年茍生延時¶耶今文書已出不可
復止願決作來意無所¶疑也蒨憂懼病逾篤景請蒨曰
趙主簿必欲<md:KR6s0002_T_006-0316a>¶致君君可自往太山於府陳訴則可以¶免
蒨問何因見府君景曰鬼者可得見耳往¶太山廟東度
一小嶺平地是其都所君往自¶當見之蒨以告文本文
本為具行裝數日景¶又告蒨曰文書欲成君訴懼不可
免急作一¶佛像彼文書自消蒨告文本以三千錢為畫¶
一座像於寺西壁訖而景來告曰免矣蒨¶情不信佛意
<pb:KR6s0002_WYG_010-10b>
尚疑之因問景云佛法説有三¶世因果此為虚實答曰
皆實蒨曰即如是¶人死當分入六道那得盡為鬼而趙
武靈王¶及君今尚為鬼耶景曰君縣内㡬户蒨曰萬¶餘
户又曰獄囚㡬人蒨曰常二十人已下¶又曰萬户之内
有五品官㡬人蒨曰無又¶曰九品已上官㡬人蒨曰數
十人景曰六¶道之義分一如此耳其得天道萬無一人
如¶君縣内無一五品官得人道者萬有數人如¶君縣内
九品數十人入地獄者萬亦數十如¶君獄内囚唯鬼及
<pb:KR6s0002_WYG_010-11a>
畜生最為多也如君縣¶内課役户就此道中又有等級
因指其從者¶曰彼人大不如我其不及彼者尤多蒨曰
鬼¶有死乎曰然蒨曰死入何道答曰不知如¶人知生而
不知死後之事蒨問曰道家章醮¶為有益不景曰道者
被天帝總統六道是¶謂天曹閻羅王者如人間天子太
山府君¶如尚書令録五道神如諸尚書若我輩國如¶大
州郡每斷人間事道上章謂請福如求神¶之恩天曹受
之下閻羅王云以某月日得某¶甲訴云云宜盡理勿令
<pb:KR6s0002_WYG_010-11b>
枉濫閻羅敬受而奉¶行之如人奉詔也無理不可求免
有枉必<md:KR6s0002_T_006-0316b>¶當得申何為益也蒨又問佛法家修福何如¶景
曰佛是大聖無文書行下其修福者天神¶敬奉多得寛
宥若福厚者雖有惡道文字不¶得追攝此非吾所識亦
莫知其所以然言畢¶即去蒨一二日能起便愈文本父
卒還鄉里¶蒨寄書曰鬼神定是貪諂往日欲郎君飲食¶
乃爾慇懃比知無復利相見殊落漠然常掌¶事猶見隨
本縣為賊所陷死亡略盡僕為掌¶事所導常如賊不見
<pb:KR6s0002_WYG_010-12a>
竟以獲全貞觀十六年¶九月八日文官賜射於𤣥武門
文本時為中¶書侍郎與家兄太府卿及治書侍御史馬
周¶給事中韋琨及臨對坐文本自語人云爾(右驗出/¶冥報記)¶
臨川間諸山縣有妖魅來常因大風雨有聲¶如嘯能射
人其所著者有頃便腫大毒有雌¶雄雄急雌緩急者不
過半日緩者不延經宿¶其旁人常有以救之救之少遲
則死俗名曰¶刀勞鬼故外書云鬼神者其禍福發揚之
驗¶於世者也老子曰昔之得一者天得一以¶清地得一
<pb:KR6s0002_WYG_010-12b>
以寧神得一以靈谷得一以盈侯¶王得一以為天下貞
然則天地鬼神與我並¶生者也氣分則性異域别則形
殊莫能相兼¶也生者主陽死者主隂性之所託各安其
生¶太隂之中怪物存焉(右一條出/捜神記¶也)
韓詩外傳曰死為鬼鬼者歸也精氣歸於天¶肉歸於土
血歸於水脈歸於澤聲歸於雷動¶作歸於風眼歸於日
月骨歸於木筋歸於山¶齒歸於石膏歸於露露歸於草
呼吸之氣復¶歸於人<md:KR6s0002_T_006-0316c>¶
<pb:KR6s0002_WYG_010-13a>
禮記祭義曰宰我曰吾聞鬼神之名不知其¶所謂子曰
氣也者神之盛也魄也者鬼之¶盛也合鬼與神教之至也
依崔鴻十六國春¶秋前涼錄曰張頎安定馬氏人初頎
之殺麴¶儉儉有恨言取之是月光見白狗拔劎斫¶之頎
委地不起左右見儉在傍遂乃暴卒¶
依神異經曰東北方有鬼星石室屋三百户而¶共所石
傍題曰鬼門門晝日不閉至暮則有¶人語有火青色(右/此)
(四驗出/其御覽)¶
<pb:KR6s0002_WYG_010-13b>
南陽宋定伯年少時夜行逢鬼問曰誰鬼¶尋復問之卿
復誰定伯誑之言我亦鬼鬼¶問欲至何所答曰欲至宛
市鬼言我亦欲¶至宛市遂行數里鬼言步行太遲可共
遞相¶擔也定伯曰大善鬼便先擔定伯數里鬼¶言卿大
重將非鬼也定伯言我新死故身重¶耳伯因復擔鬼鬼
略無重如是再三定伯復¶言我新死不知鬼悉何所畏
忌鬼答言唯¶不喜人唾於是共行道遇水定伯令鬼先
度¶聴之了無聲音定伯自度漕漼作聲鬼復¶言何以聲
<pb:KR6s0002_WYG_010-14a>
定伯曰新死不習度水故爾勿怪¶吾也行欲至宛市定
伯便擔鬼著頭上急持¶之鬼大呼聲咋咋然索下不復
聽之徑至宛¶市中下著地化為一羊便賣之恐其變化
為¶並唾之得錢千五百乃去于時石崇言定¶伯賣鬼得
千五百文(右此一驗/出列異傳)¶
趙泰傳曰泰曾死而絶有使二人扶而¶從西入趣宫治
合有三重黑門周帀數千里¶髙梁瓦屋是日亦有同死
者男女五六千¶人皆在門外有吏著帛單衣持筆抄人
<pb:KR6s0002_WYG_010-14b>
姓<md:KR6s0002_T_006-0317a>¶名男女左右别記謂曰莫動當將汝入呈太¶山府君
名簿在第二十須㬰便至府君西向¶坐邊有持刀直衛
左右主者按名一一呼入¶至府君所依罪輕重斷之入獄
按抱朴子¶曰按九鼎記及青靈經並云人物之死俱有¶
鬼也¶
魏孫恩作逆時吳興紛亂一男子避急突入¶蔣侯廟始
入門木像彎弓射之即死行人及¶守廟者無不畢見(右/此)
(一驗出/幽冥録)¶
<pb:KR6s0002_WYG_010-15a>
　　畜生部
　　　¶述意¶¶¶¶
夫論畜生癡報所感種𩔖既多條蔓非一¶禀兹穢質生
此惡塗頓罷慧明唯多貪恚所¶以蜂蠆藴毒蛇蝮懷瞋
鴿雀嗜婬豺狼騁暴¶或復被毛戴角抱翠銜珠⬤巨鋒
芒爪牙¶長利或復聽物往還受人驅䇿犬勤夜吠雞¶競
曉鳴牛弊田農馬勞行陣肌肉於是消耗¶皮膚為之零
落或潛藏草澤遂被罝羅竄¶伏陂池横遭罾網如是畜
<pb:KR6s0002_WYG_010-15b>
生悉皆懺悔乃至¶鵾鵬大質螻蟻細軀偃䑕飲河鷦鷯
巢木水¶生陸産羽族毛羣錦質紫鱗丹腮頳尾如此¶之
流悉皆代為懺悔當令信根清淨捨此惡¶形慧命莊嚴
復兹天報無復驅馳之苦永離¶屠割之悲縱意逍遙隨
心放蕩飲啄自在鳴¶嘯無為出彼籠樊免乎繫縛也¶
　　　㑹名<md:KR6s0002_T_006-0317b>¶
畜生者如婆沙論中釋生謂衆生畜謂畜養¶謂彼撗行
禀性愚癡不能自立為他畜養故¶名畜生問曰若以畜
<pb:KR6s0002_WYG_010-16a>
養名畜生者如諸龍水¶陸空行豈可為人所養名為畜
生耶答曰養¶者義寛具滿人間及以六天不養者處狹
唯¶在人中山野澤内又古昔諸龍亦為人養具¶在文史
今從畜養偏多故名畜生又立世論¶云畜生梵名底栗
車由因諂曲業故¶於中受生故復説此道衆生多覆身
行故説¶名底栗車¶依新婆沙論名為旁生故問云何旁
生趣答¶其形旁故行亦旁以行旁故形亦旁是故名旁
生¶有説彼諸有情由造作增上愚癡身語意惡¶行往彼
<pb:KR6s0002_WYG_010-16b>
生彼闇鈍故名旁生謂此遍於五趣¶皆有如捺落迦中
有無足者如娘矩吒蟲¶等有二足者如鐵⬤鳥等有四
足者如黑駮¶狗等有多足者如百足等於鬼趣中有無
足¶者如毒蛇等有二足者如烏鴟等有四足者¶如狐狸
象馬等有多足者如六足百足等於¶人趣三洲中有無
足者如一切腹行蟲有二¶足者如鴻鴈等有四足者如
象馬等有多足¶者如百足等於拘盧洲中有二足者如
鴻鴈¶等有四足者如象馬等無有無足及多足者¶彼是
<pb:KR6s0002_WYG_010-17a>
受無惱害業果處故四天王衆天及三¶十三天中有二
足者如妙色鳥等有四足者¶如象馬等餘無者如前釋
上四天中唯有¶二足者如妙色鳥等餘皆無者空居天
處轉¶勝妙故問彼處若無象馬等者如何為乗亦¶聞彼
天乗象馬等云何言無答由彼諸天福<md:KR6s0002_T_006-0317c>¶業力故作非情
數象馬等形而為御乗自娛¶樂也¶依樓炭經説畜生不
同大約有其三種一魚¶二鳥三獸於此三中一一無量
魚有六千四¶百種鳥有四千五百種獸二千四百種¶於
<pb:KR6s0002_WYG_010-17b>
彼經中但列總數不别列名正法念經種¶數不同有四
十億亦不列名¶
　　　住處¶
如新婆沙論問旁生本住何處答本所住處¶在大海中
後時流轉遍在諸趣問其形云何¶答多分旁側亦有豎
者如緊捺落畢舍遮醯¶盧索迦等問語言云何答劫初
成時皆作聖¶語後以飲食時分有情不平等故諂誑增
上¶故便有種種語乃至有不能言者又舊婆沙¶論説畜
<pb:KR6s0002_WYG_010-18a>
生住處乃有邊正之别第一正住者¶或説在鐵圍兩界
之間冥闇之中或在大海¶之内或在洲渚之上第二邊
住者謂在五趣¶之中如地獄中或有無足畜生如彼蛇
等或¶有二足者如彼烏鴟等或有四足者如彼狗¶等(此/中)
(或有賔報或/有化者不定)於鬼趣中亦有無足二足四¶足多足畜生
謂彼有威徳鬼中亦有象馬駝¶驢等無威徳鬼中唯有
狗等脩羅趣中(一同鬼/趣中説)¶於天趣中唯有二足四足畜生
更無餘種¶(然欲色二界諸天有具不具/報化畜生者一如前天中説)¶
<pb:KR6s0002_WYG_010-18b>
　　　身量¶
如菩薩處胎經云第一大鳥不過金翅鳥頭¶尾相去八
千由旬髙下亦爾若其飛時從一¶須彌至一須彌終不
中止廣如經説第二獸¶者不過於龍如阿含經説難陀
跋難陀二龍<md:KR6s0002_T_006-0318a>¶其形最大繞須彌山七帀頭猶山頂尾在
海¶中第三魚身者不過摩竭大魚如四分律説¶摩竭大
魚身長或三百由旬四百由旬乃至¶極大者長七百由
旬故阿含經云眼如日月¶鼻如太山口如赤谷若依俗
<pb:KR6s0002_WYG_010-19a>
書莊周説云¶有大鵬其形極大大鵬之背不知㡬千里¶
將欲飛時擊水三千里翼若垂天之雲傳扶¶搖而上去
地九萬方乃得逝要從北溟至¶於南溟一飛六月終不
中息(此當内典小金翅鳥俗情/不測謂¶言别有大鵬之鳥)俗書復説水獸大者不
過巨靈之¶龜其形最大首冠蓬萊海中遊戲亦不説¶其
髙下長短也(此龜未同小小之摩/竭不可較其優劣也)莊周説¶小鳥之微不
過於鷦鷯之鳥蚊子鬚上養子¶有卵鬚上孚乳其卵不
落(此亦未達内典衆生受報極小者形如微塵¶凡眼不/覩故内律云佛令比丘漉水而飲舍利弗乃多遍而)
<pb:KR6s0002_WYG_010-19b>
(漉猶有細蟲因此七日不飲水身形枯¶顇佛知其故問/汝云何顦顇答佛言佛令漉水而飲弟子縱多遍漉以)
(天眼觀蟲猶尚而過如器中¶粟水沙以護生命不敢飲/水故身顦顇佛告舍利弗若以天眼觀一切人民無有)
(活者自今已後但聴肉眼看¶水清淨其内無蟲即得開/飲故知衆生微報處處皆遍小者豈同鷦鷯之質大也)¶
　　　夀命¶
如毗曇説云畜生道中夀極長者不過一劫¶如持地龍
王及伊羅鉢龍等夀極短者不過¶蜉蝣之蟲朝生夕死
不盈一日中間長短不¶可具述如智度論説佛令舍利
弗觀鴿過未¶前後各八萬劫猶不捨鴿身故知畜生夀
<pb:KR6s0002_WYG_010-20a>
報¶長逺非凡所測也¶
　　　業因¶
依業報差别經中説具造十業得畜生報一¶身行惡二
口行惡三意行惡四從貪煩惱起<md:KR6s0002_T_006-0318b>¶諸惡業五從瞋煩惱
起諸惡業六從癡煩惱¶起諸惡業七毁罵衆生八惱害
衆生九施不¶淨物十行於邪婬若依正法念經説畜生
種¶𩔖各各差别業因得報亦各不同備如經説¶不可具
述若依地持具造十惡一一能令衆¶生墮於地獄畜生
<pb:KR6s0002_WYG_010-20b>
餓鬼後得人身猶有習¶報(具其餘/篇中説)¶
　　　受報¶
依賢愚經云爾時有諸估客欲詣他國其諸¶商人共將
一狗至於中路衆賈頓息伺人不¶看狗便盜肉衆人瞋
打而折其脚棄野而去¶時舍利弗天眼見狗⬤躃飢餓
困篤垂死著¶衣持鉢入城乞食得已持出飛至狗所慈
心¶憐愍以食施與狗得其食活命歡喜即為狗¶説微妙
之法狗便命終生舍衛國婆羅門家¶後舍利弗獨行乞
<pb:KR6s0002_WYG_010-21a>
食婆羅門見而問言尊¶者獨行無沙彌耶舍利弗言我
無沙彌聞卿¶有子當用見與婆羅門言我有一子字曰
均¶提年既孤幼不任使令比前長大當用相與¶後至七
歳以其兒付令其出家便受其兒將¶至祇桓聴為沙彌
漸為説法心開意解得阿¶羅漢果功徳悉備均提沙彌
始得道已自以¶智力觀過去世本造何行遭聖獲果觀
見前¶身作一餓狗蒙和尚恩今得人身并獲道果¶欣心
内發而自念言我蒙師恩得脱諸苦今¶當盡身供給所
<pb:KR6s0002_WYG_010-21b>
須求作沙彌不受大戒佛告¶阿難由過去世迦葉佛時
均提出家少年聲¶好善巧讚唄人所樂聴有一老僧音
聲濁鈍¶不能經唄已得羅漢功徳皆具年少比丘自<md:KR6s0002_T_006-0318c>¶恃
好聲見而訶之聲如狗吠時老比丘便呼¶年少汝識我
不我得羅漢儀式悉具年少聞¶説心驚毛豎惶怖自責
即於其前懴悔過咎¶由其惡言五百世中常受狗身由
其出家持¶淨戒故今得見我蒙得解脱又智度論云愚¶
癡多故受蚯蚓蜣蜋螻蟻鵂鶩角鵄之屬諸¶騃蟲鳥龍
<pb:KR6s0002_WYG_010-22a>
樹菩薩或云婬欲情欲受鶩¶身或云愚癡多故亦受鶩
身問此二鶩身為¶同為異答謂習欲生者是水鳥鳬鴨
之流習¶癡生者是陸鳥鵄梟之𩔖者或晝見夜亦見由¶
欲生故恒多連飛並汎鳥之𩔖者或夜見晝不¶見由癡
生故恒多夜遊伺鼠䲭亦二種習欲¶生者是老䲭則晝
見夜不見習欲癡生者是¶角䲭則夜見晝不見又長阿
含及增一經云¶金翅鳥有四種一卵生二胎生三濕生
四化¶生皆先大布施由心髙凌虚苦惱衆生心多¶瞋慢
<pb:KR6s0002_WYG_010-22b>
生此鳥中有如意寳珠以為瓔珞變化¶萬端無事不辦
身髙四十里衣廣八十里¶長四十里重二兩半食黿鼉
蟲龞以為叚食¶(湼槃經云能食能消一切/魚金銀等寳唯除金剛也)洗浴衣服為
細滑食亦¶有婚姻兩身相觸以成隂陽夀命一劫或¶有
減者大海北岸一樹名究羅瞋摩髙百由¶旬䕃五十由
旬樹東有卵生龍宫卵生金翅¶鳥宫樹南有胎生龍宫
胎生金翅鳥宫樹西¶有濕生龍宫濕生金翅鳥宫樹北
有化生龍¶宫化生金翅鳥宫各各縱廣六千由旬莊飾¶
<pb:KR6s0002_WYG_010-23a>
如上若卵生金翅鳥飛下海中以翅搏水水¶即兩披深
二百由旬取卵生龍隨意而食之¶(華嚴經云此鳥食龍/所扇之風風若入人)
(眼人眼失明故不來/人間恐損人眼也)胎濕化<md:KR6s0002_T_006-0319a>¶等亦復如是(湼槃經云唯/不能食受三)
(歸/者)有化龍子於六齋¶日受齋八禁時金翅鳥欲取食之
銜上須彌¶山北大鐵樹上髙十六萬里求覓其尾了不¶
可得鳥聞亦受五戒又觀佛三昧經云金¶翅鳥王名曰
正音於衆羽族快樂自在於閻¶浮提日食一龍王及五
百小龍於四天下更¶食日日數亦如上周而復始經八
<pb:KR6s0002_WYG_010-23b>
千歳死相¶既現諸龍吐毒不能得食飢逼慞惶求不得¶
安至金剛山從金剛山直下從大水際至風¶輪際為風
所吹還上金剛如是七返然¶後命終以其毒故令十寳
山同時火起難陀¶龍王懼燒此山即降大雨滴如車軸
鳥肉消¶盡唯餘心存心又直下七返如前住金剛山¶難
陀龍王取為明珠轉輪聖王得為如意珠¶若人念佛心
亦如是又樓炭長阿含經等云¶龍還有四皆先多瞋恚
心曲不端大行布施¶今受此形由施福故以七寳為宫
<pb:KR6s0002_WYG_010-24a>
(宫之所在如前/金翅鳥中説也)¶身髙四十里衣長四十里廣八十里重
二兩¶半神力自在百味飲食最後一口變為蝦蟇¶若自
化眷屬發於道心乞施皂衣能使諸龍各¶興供養者沙
不雨身及離衆患(亦能變身為蛇等不/遭蝦蟇及金翅¶鳥¶也)食黿鼉魚鼈以
為段食洗浴衣服為細滑食¶亦有婚姻身相觸以成隂
陽夀命一劫或有¶減者得免金翅鳥食唯有十六王一
娑竭二¶難陀三跋難陀四伊那婆羅五提頭賴吒六¶善
見七阿虚八伽句羅九伽毗羅十阿波¶羅十一伽㝹十
<pb:KR6s0002_WYG_010-24b>
二瞿伽㝹十三阿耨達十四¶善住十五憂睒伽波頭十
六得义伽<md:KR6s0002_T_006-0319b>¶又樓炭華嚴經云娑竭龍王住須彌山北大¶
海底宫宅縱廣八萬由旬七寳所成牆壁七¶重欄楯羅
網嚴飾其上園林浴池衆鳥和鳴¶金壁銀門門髙二千
四百里廣二千二百里¶彩畫殊好常有五百鬼神之所
守護能隨心¶降雨羣龍所不及住淵湧流入海青瑠¶璃
色又海龍王經云龍王白佛言我從劫¶初正住大海從
拘樓秦佛時大海之中妻子¶甚少今者海龍眷屬繁多
<pb:KR6s0002_WYG_010-25a>
佛告龍王其於佛¶法出家違戒犯行不捨直見不墮地
獄如斯¶之𩔖夀終已後皆生龍中佛告龍王拘樓秦¶佛
時九十八億居家出家違其禁戒皆生龍¶中拘那含牟
尼佛時八十億居家出家毁戒¶恣心夀終之後皆生龍
中迦葉佛時六十四¶億居家出家犯戒皆生龍中於我
世中九百¶九十億居家鬬諍誹謗經戒死生龍¶中今已
有出者以是之故在大海中諸龍妻¶子眷屬不可稱計
泥洹後多有惡優婆塞違¶失禁戒當生龍中或墮地獄¶
<pb:KR6s0002_WYG_010-25b>
又僧護經云爾時世尊告僧護比丘汝於海¶中所見龍
王受此龍身牙甲鱗角其狀可畏¶臭穢難近以畜生道
障出家法不能得免金¶翅鳥王之所食噉龍性多睡有
五法不能隱¶身一生時二死時三婬時四瞋時五睡時¶
復有四毒不能如法一以聲毒故不能如法¶若出聲者
聞則害人二以見毒故不能如法¶若見身者必能害人
三以氣毒故不能如法¶若彼氣嘘必能害人四以觸毒
故不能如法¶若觸身者必能害人<md:KR6s0002_T_006-0319c>¶
<pb:KR6s0002_WYG_010-26a>
　　　修福¶
如菩薩處胎經云佛告智積菩薩吾昔一時¶無央數劫
為金翅鳥王七寳宫殿後園浴池¶皆七寳成心得自在
如轉輪王乃能入海求¶龍為食時彼海中有化生龍子
於其齋日奉¶持八禁時金翅鳥王身長八千由旬左右
兩¶翅各長四千由旬以翅斫海取龍水未合須¶㬰飛銜
龍出鳥欲食龍時先從尾而吞到須彌¶山北有大鐵樹
髙下六萬里銜龍至彼欲得¶食噉求龍尾不知處以經
<pb:KR6s0002_WYG_010-26b>
日夜明日龍始出¶尾語金翅鳥化身龍者我身是也我
不持八¶齋法者汝即灰滅時金翅鳥聞悔過自責佛¶之
威神甚深難量我有宫殿去此不逺共我¶至彼以相娛
樂龍即隨鳥至宫觀看今此眷¶屬不聞如來八關齋法
唯願指授禁戒威儀¶若夀終後得生人中爾時龍子具
以禁戒法¶便讀誦之即於鳥宫而説頌曰¶
　　我是龍王子　修道七萬劫¶　以針刺樹葉
　　犯戒作龍身¶　我宫在海内　亦以七寳成¶
<pb:KR6s0002_WYG_010-27a>
　　摩尼玻瓈珠　明月珠金銀¶　可隨我到彼
　　觀看修佛事¶　復益善根本　慈潤悉周遍
爾時鳥聞龍子所説受八關齋法口自發言¶從今以後
盡形夀不殺生如諸佛教金翅鳥¶眷屬受三自歸已即
從龍子到海宫殿彼有¶七寳塔諸佛所説諸法深藏别
有七寳函滿¶中佛經見諸供養猶如天上龍子語鳥我
受¶龍身劫夀未盡未曾殺生嬈觸水性時龍子<md:KR6s0002_T_006-0320a>¶龍女心
開意解夀終之後皆當得生阿彌陀¶佛國¶
<pb:KR6s0002_WYG_010-27b>
　　　苦樂¶
如經説云如有福龍依報快樂具足妻妾妓¶女衣服飲
食象馬七珍無不備有優樂自在¶過逾於人乃至六欲
天中亦有鳥獸自在受¶樂亦有薄福諸龍日别熱沙搏
身為諸小¶蟲之所唼食又如人間畜生驅䇿鞭打擔輕¶
負重馳騁走使不得自在乃至水陸空行乏¶少水草共
相殘害又復鐵圍山間兩界畜生¶恒居瞑冥受苦無間
無暫時樂如是諸苦不¶可具陳¶
<pb:KR6s0002_WYG_010-28a>
　
　
　
　
　
　
　
　
<pb:KR6s0002_WYG_010-28b>
　
　
　
　
　
　
　
　法苑珠林卷十
<pb:KR6s0002_WYG_010-29a>
校譌
　第六紙(一行復南/藏作往)第九紙(四行紙北/藏作經)第十四紙(八行/抄南)
　(藏作/疏)
音釋
　眭(息為切/姓也)蒨(倉甸/切)駭(下楷切/驚也)詈(力智切/罵也)忓(古安切/擾也)幘
　(側革切覆/髻巾也)邯鄲(邯胡安切鄲都/寒切邯鄲縣名)漕漼(漕昨勞切/漼昨囘切)蠆(丑/懈)
　(切毒蟲也/長尾為蠆)蝮(房六/切)鷦鷯(鷦即消切鷯力昭/切鷦鷯小鳥也)鰓(蘇來切/魚頰中)
　(骨/也)頳(丑盈切/赤色)蜉蝣(蜉縛謀切蝣以周/切蜉蝣渠畧也)⬤(㠯員切/拘也)躃(必/厯)
<pb:KR6s0002_WYG_010-29b>
　(切跛/也)鶩(莫卜切/野鴨也)鵄(赤脂切/怪鳥)騃(五駭切/癡也)唼(子合切/聚食也)
