# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_052-0679a>
#+PROPERTY: JUAN 68

¶<pb:KR6s0002_WYG_068-1a>
欽定四庫全書
　法苑珠林卷六十八¶¶
　　　　　　　　　　　　唐　釋道世　撰¶
　破邪篇第六十二之一
　　¶述意部¶
蓋聞三乘啟轍諸子免火宅之災八正開元¶羣生悟無
為之果是故慈雲降潤不别芳¶蘭慧日流輝寧分岸谷
且立教□範盡妙窮¶微發志生情難量叵測雖周孔儒
<pb:KR6s0002_WYG_068-1b>
術莊老𤣥¶風將欲方兹迥非倫擬其有帝代賢士今古¶
明君咸共遵崇無乖敬仰欲使玉礰異價¶涇渭分流製
六師而正四倒反八邪而歸¶一味折染俗之自然興因
果之正路挫邪¶智之虛角杜異見之妄言求珠之寳心
開¶觀象之偽識正自非徳均真際體合無生豈¶能契此
𤣥門履之一實者也¶
　　引證部¶
如増一阿含經云爾時有長者名阿&KR0218;邠邸¶其家大富
<pb:KR6s0002_WYG_068-2a>
不可稱計爾時滿富城中有長者¶名曰滿財亦大富饒
財復是邠邸少小舊好¶共相敬愛邠邸長者恒有千萬
寳貨在滿富¶城中販賣使滿財長者經紀然滿財長者
亦¶有數千萬寳在舍衛城中販賣使邠邸經紀¶是時邠
邸有女名須摩提顔貌端正如桃華¶色世之希有爾時
滿財見須摩提女端正¶見已問邠邸曰此是誰家女邠
邸報曰是我¶所生滿財曰我有小息未有婚對可適貧
家¶不時邠邸報曰事不宜爾滿財問曰以何等<md:KR6s0002_T_055-0695c>¶故邠邸
<pb:KR6s0002_WYG_068-2b>
報曰種姓財貨足相詶匹所事神祠¶與我不同此女事
佛汝事外道以是之故不¶赴來意滿財報曰我等所事
自當别祀此女¶所事别自供養邠邸報曰我女設當適
汝家¶者彼此各出財寳不可稱計滿財問曰汝今¶索幾
許財寳邠邸報曰我今須六萬兩金是¶時長者即與六
萬兩金邠邸以方便前却猶¶不能使止語彼長者曰設
我嫁女當往問佛¶若有教勅我當奉行是時阿&KR0218;邠邸
即往至¶世尊所白世尊曰須摩提女為滿富城中滿¶財
<pb:KR6s0002_WYG_068-3a>
長者所求為可與不世尊告曰若須摩提¶女適彼國者
多所饒益度脱人民不可稱量¶聞已禮退還至家中共
辦飲食與滿財長者¶滿財問曰我不用食但嫁女與我
不耶邠邸¶報曰欲爾者便可却後十五日使兒至此作¶
是語已便退而去是時滿財長者辦具所須¶乘葆羽之
車從八十由延内來邠邸復莊嚴¶已女乘葆羽之車將
女往迎中道相遇滿¶財得女便將至滿富城中人民之
𩔖各作制¶限若此城中有女出適他國者當重刑罰若¶
<pb:KR6s0002_WYG_068-3b>
他國娶婦將入國者亦重刑罰爾時彼國有¶六千梵志
國人所奉制限有言犯者當飯六¶千梵志長者自知犯
制即飯六千梵志梵志¶所食純食豬肉及重釀之酒又
梵志所著衣¶服或被白㲲或被毳衣以衣偏著右肩半¶
身露現即白時到入長者家長者見來膝行¶前迎恭敬
作禮最大梵志舉手稱善揖長者¶頃往詣座所各隨坐
訖時長者語須摩提女¶曰汝自莊嚴向我師禮須摩提
女報曰止止<md:KR6s0002_T_055-0696a>¶大家我不堪任向裸形人禮長者報曰此
<pb:KR6s0002_WYG_068-4a>
非¶裸形但所著衣是其法服須摩提女報曰此¶無慚愧
之人皆共露形有何法服之用世尊¶所説世人所貴有
慚有愧若無此二則尊卑¶無異共豬犬無别我實不堪
向作禮拜時須¶摩提夫語其婦曰汝今可起向我師作
禮此¶諸人等皆是我所事天婦報曰且止我不禮¶此無
慚愧裸形人令我向驢犬作禮夫曰勿¶作是言自䕶汝
口勿有所犯此非驢非狗但¶所著之衣正是法衣是時
須摩提女涕零悲¶泣顔色變異並作是説寧斷命根終
<pb:KR6s0002_WYG_068-4b>
不墮此¶邪見之中時六千梵志各共高聲何故使此¶婢
罵詈乃爾是諸梵志已食少多便去是時¶滿財長者在
高樓上煩寃愁惋我今取此人來¶便為破家辱我門戸
時有梵志名曰脩跋得¶五神通往長者家上高樓上與
長者相見梵¶志問長者曰何故愁憂長者報曰昨因為
兒¶娶婦具説前縁梵志報曰此女所事之師皆¶是梵行
之人今日現在甚奇甚特長者問曰¶汝為外道異學何
故歎譽沙門釋子有何神¶德有何神變梵志報曰欲聞
<pb:KR6s0002_WYG_068-5a>
神徳今麤説原¶此女所事之師最小弟子名曰均頭沙
彌飛¶來詣阿耨逹泉洗垢之衣阿耨大神天龍鬼¶神皆
起前迎恭敬問訊善來人師可就此坐¶却後坐食食竟
盪鉢在金案上跏趺正身次¶第入九次第定是時天龍
鬼神與蹋洗衣舉¶著空中而暴使乾時彼沙彌收攝衣
已便飛¶在空還歸所在長者當知最小弟子有此神¶力
況最大者何況如來至真正覺而可及乎<md:KR6s0002_T_055-0696b>¶是時長者語
梵志曰我等可得見此女所事¶師乎梵志報曰可還問
<pb:KR6s0002_WYG_068-5b>
此女是時長者問須¶摩提女曰吾今欲得見汝所事師
能使來不¶女聞歡喜不能自勝願時辦具飲食明日如¶
來當來至此及比丘僧長者報曰汝今自請¶吾不解法
是時長者女沐浴身體手執香火¶上高樓上叉手向如
來而歎之曰¶
　　諸變不可計　皆使立正道¶　我今復值厄
　　唯願尊屈神¶　爾時香如雲　懸在虛空中¶
　　徧滿祗洹舍　住在如來前¶　諸釋虛空中
<pb:KR6s0002_WYG_068-6a>
　　歡喜而作禮¶　又見香在前　須摩提所請¶
　　雨諸種種華　而不可計量¶　悉滿祇洹林
　　如來笑放光
爾時世尊告諸神足比丘大目連大迦葉阿&KR0218;¶律乃至
均頭沙彌等汝等以神足先往至彼¶城中諸比丘對曰
如是世尊是時衆僧使人¶名曰乾荼明旦躬負大釡飛
在空中往至彼¶城遶城三帀詣長者家是時均頭沙彌
化作¶五百華樹色若干種皆悉敷茂是時般特化¶作五
<pb:KR6s0002_WYG_068-6b>
百頭牛衣毛皆青在中止坐往詣彼¶城爾時羅雲復化
作五百孔雀色若干種在¶上坐往詣彼城是時迦延&KR0218;
化作五百金翅¶鳥極為勇猛在上坐往詣彼城爾時優
毗迦¶葉化作五百龍皆有七頭在上坐往詣彼城¶是時
須菩提化作瑠璃山入中跏坐往詣彼¶城爾時大迦栴
延復化作五百鶴色皆純白¶往詣彼城是時離越化作
五百虎在上坐往<md:KR6s0002_T_055-0696c>¶詣彼城是時阿&KR0218;律化作五百師子
極為勇¶猛在上坐往詣彼城是時大迦葉化作五百¶疋
<pb:KR6s0002_WYG_068-7a>
馬皆朱尾金銀校飾在上坐往詣彼城¶是時目連化作
五百白象皆有六牙七處平¶整金銀校飾在上坐往詣
彼城如是現神¶皆遶城三帀往長者家是時世尊以知
時¶到在虛空中去地七仞阿若拘隣在右舍¶利弗在左
阿難在後而手執拂千二百弟子¶前後圍遶如來在中
及餘諸天帝釋諸王皆¶現神變悉在空中作唱妓樂數
千萬種雨¶衆天華散如來上舍衛城内人民皆見如來¶
在空去地七仞皆懷歡喜不能自勝是時滿¶財長者遥
<pb:KR6s0002_WYG_068-7b>
見如來相好猶如金聚放大光明¶以偈問須摩提女須
摩提女復以偈報之天¶人梵志皆自歸命是時六千梵
志見如此神¶變各相謂言我等可離此國更適他土猶
如¶禽獸各奔所趣是諸梵志聞如來響各各馳¶走不得
自寧由如來有大威力故不自安是¶時世尊還攝神足
入城以足蹈門閾上是¶時天地大動諸神散華詣長者
家就座而坐¶世尊漸與長者及八萬四千人民説戒施
生¶天之論訶欲不淨出家為要各於座上諸塵¶垢盡得
<pb:KR6s0002_WYG_068-8a>
法眼淨皆自歸三寳受持五戒此須¶摩提女及八萬四
千人皆由久逺迦葉佛所¶四事供養一施二愛敬三利
人四等利不¶墮貧家當來之世亦當復值如此之尊使
我¶莫轉女身得法眼淨是時城中人民聞哀愍¶王女作
如此誓願人皆隨喜此願爾時哀愍王¶者今須逹長者
是爾時王女者今須摩提女<md:KR6s0002_T_055-0697a>¶是爾時國土人民之𩔖者
今八萬四千人是¶由彼誓願故今值我身聞法得道¶又
智度論云有梵志名長爪(别經梵云/名勞豆义)是閻浮¶提大論議
<pb:KR6s0002_WYG_068-8b>
師言一切論可破一切言可壞一¶切執可轉無有實法
可信可恭敬者舍利弗¶舅摩訶俱絺羅與姊舍利論議
不如俱絺羅¶思惟念言非姊力也必懷智人寄言母口
未¶生乃爾及生長大當如之何思惟是已生憍¶慢心為
廣論議故出家作梵志人南天竺國¶始讀經書諸人問
言汝志何求長爪答言十¶八種大經盡欲讀之諸人語
言盡汝壽命猶¶不能知一何況能盡長爪自念昔作憍
慢為¶姊所勝今此諸人復見輕辱為是二事故自¶作誓
<pb:KR6s0002_WYG_068-9a>
言我不剪爪要讀十八種經書盡人見¶爪長因號長爪
梵志是人以種種經書譏刺¶是非破他論議譬如大力
狂象搪揬蹴蹋無¶能制者如是長爪梵志摧伏諸論師
已還至¶摩伽陁國王舍城&KR0218;羅陁聚落至本生處問¶人
言我姊生子今在何處有人語言汝姊子¶者適生八歲
讀一切經書盡至年十六論議¶勝一切人有釋種道人
姓瞿曇與作弟子長¶爪聞之即起憍慢生不信心而作
是言如我¶姊子聰明如是彼以何術謗誑剃頭作弟子¶
<pb:KR6s0002_WYG_068-9b>
作是語已直向佛所¶爾時舍利弗初受戒半月佛邊侍
立以扇扇¶佛長爪見佛問訊訖一面坐作是念一切論¶
可破一切語可壞一切執可轉是中何者是¶諸法實相
何者是第一義譬如大海欲盡其¶底求之既久不得一
法彼以何論議而得我<md:KR6s0002_T_055-0697b>¶姊子作是思惟已而語佛言瞿
曇我一切法¶不受¶時佛問長爪汝一切法不受是見受
不佛所¶質義汝已領之邪見毒熾令出是毒氣言一¶切
法不受是見汝受不爾時長爪如好馬見¶鞭顧影覺畏
<pb:KR6s0002_WYG_068-10a>
便著正道長爪梵志既得佛語¶鞭影入心即棄貢高慚
愧低頭如是思惟佛¶置我兩處負門中若我説是見我
受是負處¶門麤故衆人所共知云何自言一切法不受¶
今受是見此現前妄語是麤負處門多人所¶知第二負
處門細我欲受之以少人知故作¶是念已答佛言瞿曇
一切法不受是見亦不¶受佛語梵志汝不受一切法是
見亦不受則¶無所破與衆人無異何用自高而生憍慢
如¶是長爪不能答佛自知已墮負處即於佛智¶起恭敬
<pb:KR6s0002_WYG_068-10b>
信心自思惟我墮負處世尊不彰不¶言是非不以為意
佛心柔輭第一清淨得大¶甚湥最可恭敬無過佛者佛
為説法斷其邪¶見即於坐處逺塵離垢得法眼淨是時
舍利¶弗聞是語時得阿羅漢是長爪梵志出家作¶沙門
得阿羅漢¶又佛説乳光佛經云時佛世尊適小中風當¶
須牛乳爾時維耶離國有梵志名摩耶利為¶五萬弟子
作師復為國王大臣人民所敬遇¶豪富貪嫉不信佛法
但好異道於是佛告阿¶難持如來名往到梵志摩耶利
<pb:KR6s0002_WYG_068-11a>
家從其求索¶牛乳湩來阿難受教著衣持鉢到其門下
梵¶志摩耶利適與五百上足弟子欲行入宫與¶王相見
時即出舍值遇阿難因問言汝朝來<md:KR6s0002_T_055-0697c>¶早欲何所求阿難
答曰佛世尊身小不安隱¶使我索乳梵志黙然不報自
思惟念我若不¶持牛乳與謂我慳惜適持乳與諸餘梵
志便¶復謂我事瞿曇道進退惟宜雖爾當指授與¶惡牛
自令&KR2183;取當使牴殺折辱其道便見¶捐棄我還為人所
敬若不得乳明我不惜謀¶議是已即告阿難牛朝已放
<pb:KR6s0002_WYG_068-11b>
在彼塹裏汝自¶往&KR2183;摩耶勅兒汝將阿難示此牛處慎
莫¶為捉時五百第子聞師説是悉大歡喜¶爾時維摩詰
來欲至佛所道經梵志門前因¶見阿難即謂何謂晨朝
持鉢住此欲何求索阿難¶答曰如來身小中風當須牛
乳故使我來¶維摩詰即吿阿難莫作是語如來正覺身
如¶金剛衆惡已斷但有諸善當有何病黙然行¶矣勿得
外道誹謗如來無使天龍神等得聞¶是聲十方菩薩阿
羅漢得聞此言轉輪聖王¶尚得自在何況如來阿難勿
<pb:KR6s0002_WYG_068-12a>
為羞慚索乳疾¶行慎莫多言阿難聞此大自慚懼聞空
中有¶聲言是阿難如長者所言但為如來於五濁世¶示
現度脱一切三毒之行故時往取乳向者¶維摩雖有是
語莫得羞慚於是五百梵志¶聞空中聲即無狐疑皆大
踊躍悉發無上正¶真道意¶爾時摩耶利内外眷屬及聚
邑中合數千人¶皆隨阿難往觀惡牛阿難即住牛傍自
念言今¶我所事師法不得自手&KR2183;乳語適竟第二¶忉利
天帝便從天來化作年少梵志被服因¶住牛傍阿難見
<pb:KR6s0002_WYG_068-12b>
之心用歡喜謂言年少梵志¶請取乳潼即答阿難我非
梵志是天帝釋我<md:KR6s0002_T_055-0698a>¶聞如來欲得牛乳故來到此阿難言
天帝位¶尊何能近此腥穢之牛帝釋答曰雖我之豪¶何
如如來尊尚不厭倦建立功德何況小天¶阿難報釋為
我取乳唯願用時釋應曰諾㝷¶即持器前至牛所時牛
靜住不敢復動其來¶觀者皆驚怪之爾時帝釋而説偈
言¶
　　今佛小中風　汝與我乳湩¶　今佛服之瘥
<pb:KR6s0002_WYG_068-13a>
　　得福無有量¶　佛尊天人師　常慈心憂念¶
　　蜎飛蠕動𩔖　皆欲令度脱
爾時犢母即為天帝釋説偈言¶
　　此手捫摸我　何一快乃爾¶　取我兩乳湩
　　置於後餘者¶　當持遺我子　朝來未得飲¶
　　雖知有福多　作意當平等
於是犢子便為母説偈言¶
　　我從無數劫　今得聞佛聲¶　即言持我分
<pb:KR6s0002_WYG_068-13b>
　　盡用奉上佛¶　世尊一切師　甚難得再見¶
　　我食草飲水　可自足今日¶　我作人已來
　　飲乳甚大久¶　及在六畜中　亦爾不可數¶
　　世間愚癡者　亦甚大衆多¶　不知佛布施
　　後因悔無益¶　我乃前世時　慳貪坐抵突¶
　　復隨惡知友　不信佛經戒¶　使我作牛馬
　　至于十六劫¶　今乃值有佛　如病得醫藥¶
　　持我所飲乳　盡與滿鉢去<md:KR6s0002_T_055-0698b>¶　令我後智慧
<pb:KR6s0002_WYG_068-14a>
　　得道願如佛
時天帝釋即取乳滿鉢阿難得乳意甚歡喜¶於是梵志
從邑中來者聞此牛子母所説皆¶共驚怪此牛弊惡人
不得近今日何故柔善¶乃爾想是阿難所感發耳瞿曇
弟子尚能如¶此何況佛德威神變化而我等不信其教
時¶梵志男女合萬餘人皆悉踊躍逺塵離垢逮¶得法眼
阿難持乳還至佛所具白所由佛告¶阿難實如牛子母
所説此牛子母乃昔宿命¶時曽為長者大富饒財復慳
<pb:KR6s0002_WYG_068-14b>
不施不信佛戒¶不知生死常喜出財外人從舉日月適
至喜¶多責息無有道理既償錢畢復謗枉人言¶其未畢
但坐是故墮畜生中十六劫今聞我¶名歡喜者何畜生
之罪亦當畢是此牛子母¶却後命盡七反生兜術天及
梵天上七反¶生世間當為豪富家不生惡道所在常當
通¶識宿命當供養諸佛燒香持經牛母從是因¶縁最後
當值見彌勒佛作沙門精進不久得¶羅漢道犢子亦當
如是上下二十劫竟當得¶作佛號曰乳光牛母之子俱
<pb:KR6s0002_WYG_068-15a>
得度脱㑹中五¶百長者子悉發無上道意三千八百梵
志應¶時得須陁洹道¶又佛説心明經云佛遊王舍城靈
鳥山與五¶百比丘四部衆俱往之一縣而行分衛諸天¶
龍神追於上侍到梵志館門外而住佛放大¶光普照十
方時梵志婦執㸑炊飯見光照身¶身得安隱解懌無量
還顧見佛端正姝好倍¶加踊躍重自惟忖今得覩佛及
衆弟子誠副¶宿願欲以食饌奉進正覺隱察愚夫不信
道<md:KR6s0002_T_055-0698c>¶徳志存邪疑見妾所施必興結恨不得由已¶當如之
<pb:KR6s0002_WYG_068-15b>
何便即撥飯取汁一勺以用上佛¶佛以威神鉢中自然
有百味食佛時逹嚫口¶歎頌曰¶
　　假以馬百疋　金銀校鞍勒¶　持用惠施人
　　不如勺飯汁¶　設以七寳車　載滿諸珍琦¶
　　勺飯汁施佛　其福過於彼¶　若施白象百
　　明珠纓絡飾¶　供佛一勺汁　其福超彼上¶
　　如轉輪聖王　普賢玉女后¶　端正無有比
　　七寳纓絡身¶　如是之妙𩔖　其數各有百¶
<pb:KR6s0002_WYG_068-16a>
　　悉以配施人　不如一勺汁
於是梵志靜住而聽聞佛所歎心懷疑惑前¶問佛言一
勺飯汁何所直耶而乃稱讚若干¶寳施而云不如一勺
汁施斯之飯汁不直一¶錢然乃咨嗟若干億倍孰當信
哉於是世尊¶尋即顯露廣長之舌以覆其面上至梵天
告¶梵志曰吾從無數億百千劫常行至誠乃獲¶斯舌寧
以妄語能致之乎吾欲問卿至誠答¶之曽頗往返舍衛
羅閲中路有樹名尼拘¶𩔖蔭覆人衆五百乘車乎對曰
<pb:KR6s0002_WYG_068-16b>
唯然有之曽¶所見也世尊又問其子大小答曰形如芥¶
子佛告梵志卿真兩舌實如芥子樹何大乎¶對曰審爾
不敢欺也佛又告曰種如芥子生¶樹廣大地之生植適
無所置所覆彌廣何況¶如來無上正覺無量福㑹普勝
者哉大慈𢎞¶哀無所不濟以饌供獻功祚難計梵志黙
然<md:KR6s0002_T_055-0699a>¶無以加報佛告阿難斯婦壽終當轉女像得¶為男子
生于天上下生為人解㴱妙法卻十¶三劫當得作佛名
曰心明如來梵志意伏五¶體投地剋心自責歸命於佛
<pb:KR6s0002_WYG_068-17a>
加恩矜攝令得¶出家佛即納受以為沙門佛講四諦漏
盡意¶解又湼槃經云爾時十仙外道欲共佛捔試¶神力
阿闍世王報外道云汝等今者欲以手¶爪抱須彌山欲
以口齒齚齧金剛諸大士¶譬如愚人見師子王飢時睡
眼而欲寤之如¶人以指置毒虵口如欲以手觸灰覆火
汝等¶今者亦復如是善男子譬如野狐作師子吼¶猶如
蚊子共金翅鳥捔行遲疾如免渡海¶欲盡其底汝等今
者亦復如是汝等今者興¶建是意猶如飛蛾投於火聚
<pb:KR6s0002_WYG_068-17b>
汝隨我語不復¶更説¶又大莊嚴論時憍尸迦向外道説
偈言¶
　　外道所為作　虛妄不真實¶　猶如小兒戲
　　聚土作城郭¶　醉象踐蹈之　散壞無遺餘¶
　　佛破諸外論　其事亦如是
又百喻經云昔有愚人煑黒石蜜有一富人¶來至其家
時此愚人取石蜜漿為富人煑即¶於火上以扇扇之望
得便冷傍人語言下¶不止火扇扇不已云何得冷爾時
<pb:KR6s0002_WYG_068-18a>
人衆悉皆¶嗤笑其猶外道不滅煩惱熾然之火少作苦¶
行卧棘刺上洮糠飲汁斷榖自餓五熱炙身¶而望清涼
寂靜之道終無是處徒為智者之¶所怪哂受苦現在殃
流來劫¶又百喻經云昔有愚人其婦端正情甚愛重<md:KR6s0002_T_055-0699b>¶婦
無真信後於中間共他交往邪婬心盛欲¶逐傍夫捨離
已壻於是密語一老母言我去¶之後汝可齎一死婦女
屍安著屋中語我夫¶言云我已死老母於後伺其夫主
不在之時¶以一死屍置其家中及其夫還老母語言汝¶
<pb:KR6s0002_WYG_068-18b>
婦已死夫即往視信是已婦哀哭懊惱大&KR1695;¶薪油燒取
其骨以囊盛之晝夜懷挾婦於後¶時心厭傍夫便還歸
家語其夫言我是汝妻¶夫答之言我婦久死汝是阿誰
妄言我婦乃¶至二三猶故不信如彼外道聞他邪説心
生¶惑著謂為真實永不可改雖聞正教不信受¶持¶又百
喻經云昔有二估客共行商賈一賣真¶金其第二者賣
兜羅綿有他買真金者燒¶試之第二估客即便偷他被
燒之金裹¶兜羅綿時金熱故燒綿都盡情事既露二事¶
<pb:KR6s0002_WYG_068-19a>
俱失如彼外道偷取佛法著已法中妄稱已¶有非是佛
法由是之故燒滅外典不行於世¶如彼偷金事情都現
亦復如是¶又百喻經云過去之世有一山羌偷王庫物¶
而逺逃走爾時國王遣人四出推尋捕得將¶至王邊王
即責其所得衣處山羌答言我衣¶乃是祖父之物王遣
著衣實非山羌本所有¶故不知著之應在手之者著於
脚上應在腰¶者反著頭上王見賊已集諸臣等共詳此
事¶而語之言若是汝之祖父已來所有衣者應¶當解著
<pb:KR6s0002_WYG_068-19b>
云何顛倒用上為下以下為上以不¶解故定知汝衣必
是偷得非汝舊物借以為¶譬王者如佛寳藏如法愚癡
羌者猶如外道<md:KR6s0002_T_055-0699c>¶窮偷佛語著已法中以為自有然不解
故布¶置佛法迷亂上下不知法相如彼山羌得王¶寳衣
不識次第顛倒而著亦復如是¶又百喻經云昔有一人
形容端正智慧具足¶復多錢財舉世人聞無不稱歎時
有愚人見¶其如此便言我兄見後還債言非我兄傍¶人
語言汝是愚人云何須財認他為兄及其¶還債復言非
<pb:KR6s0002_WYG_068-20a>
兄愚人答言我以欲得彼之¶錢財故認為兄實非是兄
人聞此語無不笑¶之猶彼外道聞佛善語饕竊而用以
為己有¶乃至傍人教使修行不肯脩行而作是言為¶利
養故偷取佛説化導衆生而無實事云何¶修行猶向愚
人為得財故言是我兄及還其¶債時復言非兄此亦如
是¶頌曰¶
　　正邪乖明昧　善惡異相征¶　大慈降梵志
　　乘空各變形¶　六千俱捨執　七衆各休禎¶
<pb:KR6s0002_WYG_068-20b>
　　邪徒虛抗志　鍱腹浪求名¶　身子多才智
　　陵化照機庭¶　四辯無不可　六通奮英情¶
　　乗權摧異見　伏邪同幽冥¶　自知螢光劣
　　徒諍太陽精
感應緣(略引/六驗)¶
辯聖真偽
邪正相翻¶
妄傳邪教
<pb:KR6s0002_WYG_068-21a>
妖惑亂衆¶
道教敬佛
捨邪歸正¶
辯聖真偽第一¶
夫邪正交侵禍福繁襍自非極聖焉能開誘<md:KR6s0002_T_055-0700a>¶是以九十
五種宗上界之天尊二十五諦計¶衆生之冥本皆陳正
法咸稱大濟又有魯邦¶孔氏導禮樂於九州楚國李聃
開虛𤣥於¶五岳各臣吏於機務並衢分於限域辯御乖¶
<pb:KR6s0002_WYG_068-21b>
張理路沉溺致令惑䋞覆心莫知投趣未若¶皇覺無私
道濟羣有幽顯歸心凡聖稽首譬¶天無二日國無兩君
故天上天下俱唱獨尊¶三千大千咸稱正覺為四生之
道首作六¶趣之舟航者也¶
故史録太宰嚭問孔子曰夫子聖人與對¶曰非也博識
强記非聖人也又問三王聖人與¶對曰三王善用智勇
聖非丘所知又問五帝¶聖人與對曰五帝善用仁義聖
非丘所知¶又問三皇聖人與對曰三皇善用時聖¶非丘
<pb:KR6s0002_WYG_068-22a>
所知太宰大駭曰然則孰為聖人乎夫¶子動容有間曰
丘聞西方有聖者焉不治而¶不亂不言而自信不化而
自行蕩蕩乎人無¶能名焉據斯以言孔子深知佛為大
聖也時¶縁未升故黙而識之有機故舉然未得昌言¶其
且致矣又後漢時史官傅毅開顯佛化¶造法本内傳云
漢明帝永平三年上夢神人¶金身丈六頂有白光寤已
問諸臣等傅毅¶對詔有佛出於天竺乃遣使往求備獲
經像¶及僧二人帝乃為立佛寺畫壁千乗萬騎繞¶塔三
<pb:KR6s0002_WYG_068-22b>
帀又於南宫清涼臺及高陽門上顯節¶陵所圖佛立像
并四十二章經緘於蘭臺石¶室廣如前敬三寳篇述
傳云時有沙門迦攝¶摩騰竺法蘭位行難測志存開化
蔡愔使逹¶請騰東行不守區域隨至雒陽曉喻物情崇<md:KR6s0002_T_055-0700b>¶
明信本帝問騰曰法王出世何以化不及此¶答曰迦毗
羅衛者三千大千世界百億日月¶之中心也三世諸佛
皆在彼生乃至天龍鬼¶神有願行者皆生於彼受佛正
化咸得悟道¶餘處衆生無縁感佛佛不往也佛雖不往
<pb:KR6s0002_WYG_068-23a>
光¶明及處或五百年或一千年或一千年外皆¶有聖人
傅佛聲教而化導之¶
傳云漢永平十四年正月一日五岳諸山道¶士朝正之
次自相命曰天子棄我道法逺求¶胡教今因朝集可以
表抗之其表略曰五岳¶十八山觀太上三洞弟子褚善
信等六百九十¶人至於方術無所不能願與西僧比校
得¶辯真偽若比對不如任聽重決如其有勝乞¶除虛妄
勅遣尚書令宋庠引入長樂宫以今¶月十五日可集白
<pb:KR6s0002_WYG_068-23b>
馬寺道士等便置三壇壇¶别開二十四門五岳道士各
齎道經置於三¶壇帝御行殿在寺南門佛舍利經像置
於道¶西十五日齋訖道士等以柴荻和沉檀香為¶炬遶
經泣淚啟白天尊乞驗縱火焚經經從¶火化悉成煨燼
五岳道士相顧失色大生¶怖懼南岳道士費叔才自感
而死大傅張¶衍語褚信曰卿等所試無驗即是虛妄宜
就¶西求真法褚信曰茅成子云太上者靈寳¶天尊是也
造化之作謂之太素斯豈妄乎衍¶曰太上有貴德之名
<pb:KR6s0002_WYG_068-24a>
無言教之稱今子説¶有言教即為妄也信聞黙然不對
時佛舍利¶光明五色直上空中旋環如蓋徧覆大衆映¶
蔽日光摩騰法師踊身高飛坐卧空中廣現¶神變于時
天雨寳華在佛僧上又聞天樂感<md:KR6s0002_T_055-0700c>¶動人情大衆咸悦歎
未曽有皆遶法蘭聴説¶法要并吐梵音讚佛功德初立
佛寺同梵福¶量司空陽城侯劉峻與諸官人士庶等千¶
有餘人出家四岳諸道士吕惠通等六百二¶十人出家
隂夫人王婕好等與諸宫人婦女¶二百四十人出家便
<pb:KR6s0002_WYG_068-24b>
立十寺七所城外安僧¶三所城内安尼自斯已後廣徧
天下傳有五¶卷略不備載有人疑此傳近出本無角力¶
之事案吳書明費叔才有感死故傳為實録¶不虛矣¶
吳書云孫權赤烏四年有康居國沙門名僧¶㑹姓康來
到吳國遂感舍利五色光曜天¶鎚之逾堅燒之不然光
明出火作大蓮¶華照曜宫殿臣主驚嗟歎希有瑞為立
塔寺¶度人出家又以教法初興名為建初寺下勅¶問尚
書令闞澤曰漢明已來凡有幾年佛教¶入漢既久何縁
<pb:KR6s0002_WYG_068-25a>
始至江東澤曰自漢明永平¶十年佛法初來至今赤烏
四年則一百七十¶年矣初永平十四年五岳道士與摩
騰捔力¶之時道士不如南岳道士褚善信費叔才等¶在
㑹自感而死門徒弟子歸𦵏南岳不預出¶家無人流布
後遭漢政凌遲兵戎不息經今¶多載始得興行¶又曰孔
邱李老得與佛比對不澤曰臣聞魯¶孔君者英才誕秀
聖徳不羣世號素王制述¶經典訓&KR0324;周道教化來葉師
儒之風澤潤今¶古亦有逸民如許成子原陽子莊子老
<pb:KR6s0002_WYG_068-25b>
子等¶百家子書皆修身自翫放暢山谷縱汰其心¶學歸
澹泊事乖人倫長㓜之節亦非安俗化<md:KR6s0002_T_055-0701a>¶民之風至漢景
帝以黄子老子義體尤深改¶子為經始立道學勅令朝
野悉諷誦之若以¶孔老二教逺方佛法逺則逺矣所以
然者¶孔老二教法天制用不敢違天諸佛設教天¶法奉
行不敢違佛以此言之實非比對(今見章醮似俗祭神/安設酒脯棊琴之事)
吳主大悦以澤為太子太傅¶
宋文帝高祖第三子也聰睿英博雅稱令達¶在位三十
<pb:KR6s0002_WYG_068-26a>
年嘗以暇日從容而顧問侍中何¶尚之吏部羊𤣥保曰
朕少來讀經不多比復¶無暇三世因果未辯措懷而復
不敢立異者¶正以卿輩時秀率所敬信也答曰范泰謝
靈運常¶言經典文本在俗為政必求性靈真¶奥豈得不
以佛理為指南耶帝曰釋門有卿¶亦猶孔門之有季路
所謂惡言不入於耳也¶自是文帝致意佛經卷不釋手¶
邪正相翻第二¶
邪惑問曰蓋聞釋迦生於天竺修多出自西¶蕃名號無
<pb:KR6s0002_WYG_068-26b>
傳於周孔功徳靡稱於典謨寔逺¶夷所尊敬非中夏之
師儒廣致精舍甲第當¶衢虛費金帛福利焉在未若銷
像而絶鐫鑄¶貨泉可以無損毁經以禁繕寫廢僧以從
編¶户竊謂益國利人興家多福也¶方外對曰察斯濫濁
非忠孝之道也夫忠臣¶奉國願受福之無疆孝子安親
務防災於未¶兆聞多福之因縁求之如不及覩速禍之
萌¶抵避之若探湯國重天地之祈祈於福也家¶避陰陽
之忌忌於禍也福疑從取禍疑從去¶人之情也忠之道
<pb:KR6s0002_WYG_068-27a>
焉子乃去人之所謂福取¶人之所謂殃豈是忠臣益國
之計非孝子安<md:KR6s0002_T_055-0701b>¶親之方也若夫廢宗廟之粢盛加子孫
之魚¶肉毁蒸嘗之黻冕充僕妾之衣服茍求惠¶下之恩
不崇安上之福恨養親之費饍思¶廢養之潤屋如此可
謂忠孝之道乎¶夫三達之智百神無以𩔖其通十力之
尊¶千聖莫足儔其大萬惑盡矣萬徳備矣梵天¶仰焉帝
釋師焉道濟四生化通三界拔生死¶於輪迴示湼槃於
常樂周孔未足擬議博施¶廣濟堯舜其猶病諸等慈而
<pb:KR6s0002_WYG_068-27b>
無棄物可不謂¶之仁乎具智而有妙覺可不謂之聖乎¶
夫體仁聖之至道者豈為茍欺之詭言哉靜¶而思之信
逾堅矣至如立寺功深於巨海度¶僧福重乎高嶽法王
之所明言開士之所篤¶勸若興之者増慶益國不亦大
乎敬之者生¶善利人不亦廣乎或小損而大益豈非國
之¶所宜崇乎或小益而大損豈非民之所當避¶乎臣無
斯慎於其君非忠臣也子無此慮於¶其親非孝子也¶
邪惑問曰佛法本出於西蕃不應奉之於中¶國爾¶方外
<pb:KR6s0002_WYG_068-28a>
對曰夫由余出自西戎輔秦穆以開覇¶業日磾生於北
狄侍漢武而除危害臣既有¶之師亦冝爾何必取同俗
而捨其異方乎師¶以道大為尊無論於彼此法以善高
為勝不¶計於遐邇豈得以生於異域而賤其道出於¶逺
方而棄其寳¶夫絶羣之駿非唯中邑之産曠代之珍不
必¶諸華之物漢求西域之名馬魏收南海之明¶珠貢犀
象之牙角採翡翠之毛羽物生逺域<md:KR6s0002_T_055-0701c>¶未可非珍佛出遐
方奈何獨棄若藥物出於¶戎夷禁呪起於胡越茍可以
<pb:KR6s0002_WYG_068-28b>
蠲邪而去疾豈¶以逺來而不用之哉¶夫滅三毒以證無
為其蠲邪也大矣除八苦¶而致常樂其去疾也深矣何
得局夷夏而計¶親踈乎況百億日月之下三千世界之
内則¶中在於彼域不在於此方矣¶
邪惑問曰詩書所未言以為修多不足尚矣¶方外對曰
夫天文厯象之祕奥地理山川之¶卓詭經脉孔穴之診
候針藥符咒之方術詩¶書有所不載周孔未之明言然
考之吉凶而¶有徵矣察其行用而多効焉又且周孔未
<pb:KR6s0002_WYG_068-29a>
言¶之物蠢蠢無窮詩書不載之法茫&KR0252;何限信¶矣書不
盡言言不盡意何得拘六經之局教¶而背三乘之通旨
哉夫能事未興於上古聖¶人開務於後代故棟宇易曽
巢之居文字代¶結繩之制飲血茹毛之饌則先用而未
珍粒¶食火化之功雖後作而非弊亦如㓜啗藜藿¶長飡
粱肉少為布衣老遇侯服豈得以藜藿¶先獲謂勝梁肉
之味侯服晚遇不如布衣之¶貴乎¶夫萬物有遷三寳常
住寂然不動感而通化¶非初誕於王宫不長逝於雙樹
<pb:KR6s0002_WYG_068-29b>
何得論生滅¶乎訃感修促乎來去也¶
邪惑問曰佛是妖魅之氣寺為淫邪之祀豈¶堪中夏為
人師之軌¶方外對曰妖惟作孽豈𢎞十善之化魅必¶憑
邪寧興八正之道妖猶畏狗魅亦懼狸何¶以降帝釋之
高心摧天魔之巨力又如圖澄<md:KR6s0002_T_055-0702a>¶羅什之佀道安慧逺之儔
高徳高名非狂非¶醉豈容辭愛榮位求魑魅之邪道勤
身苦節¶事䰣魎之妖言又自東漢至我¶大唐代代而禁
妖言處處而斷淫祀豈容捨¶其財力放其士民營魑魅
<pb:KR6s0002_WYG_068-30a>
之堂塔入䰣魎之¶徒衆又上古帝臣冠蓋人倫並禀教
而歸依¶厝心以崇信豈容尊妖奉魅以自屈乎良由¶覩
妙知真使之然耳明主賢臣謀其徳也凡¶百君子思其
言也大士高僧慕其理也而歴¶代寳之以為大訓凡聖
軌模人天師範理盡¶窮微福同真濟何聖能逾何道能
加不荷其¶恩反作狂言¶
邪惑問曰夫父母之體不可毁傷何故沙門¶剃髪去髭
反先王之道失忠孝之義耶¶方外對曰若夫事君親而
<pb:KR6s0002_WYG_068-30b>
盡節雖殺身而稱¶仁虧忠孝而偷存徒全膚而非義論
美見危¶而致命禮防臨難而茍免何得一槩而避死¶傷
雷同而顧膚髮割股納肝為傷甚矣剃¶鬚落髮其毁微
焉立忠不顧其命論者莫之¶咎求道不愛其毛何獨以
為過湯恤烝民¶尚焚軀以祈澤墨敦兼愛欲摩足而至
頂況¶夫上為君父深求福利鬚髮之毁何足顧哉¶且夫
聖人之教有殊途而同歸君子之道或¶反經而合義則
太伯其人也廢在家之就養¶託採藥而不歸棄中國之
<pb:KR6s0002_WYG_068-31a>
服章依剪髮以為¶飾反經悖禮莫甚於斯然而仲尼稱
之曰太¶伯可謂至徳矣其何故也雖迹背君親而心¶忠
於家國形虧百越而得全乎三讓故太伯¶棄衣冠之制
而無損於至徳沙門捨縉紳之<md:KR6s0002_T_055-0702b>¶容亦何傷於妙道雖易
服改貌違臣子之常¶儀而信道歸心願君親之多福苦
其身意修¶出家之衆善遺其君父以歴劫之深慶其為¶
忠孝不亦多乎謂善沙門為不忠未之信矣¶
邪惑問曰西域胡人因泥而生是以便事泥¶瓦塔像爾¶
<pb:KR6s0002_WYG_068-31b>
方外對曰此又未思之言也夫崇立靈像模¶寫尊形所
用多途非獨泥瓦或雕或鑄則以¶鐵木金銅圖之繡之
亦在丹青縑素復謂西¶域士女徧從此物而生乎且又
中國之廟以¶木為主則謂制禮君子皆從木而育耶親
不¶可忘故為宗廟佛不可忘故立其形像以¶表罔極之
心用如在之敬欽聖仰徳何失之¶有哉若塔廟是泥木
之像不可敬者則國廟¶木主之形亦不可敬耶夫以善
為過者故亦以¶惡為功矣¶
<pb:KR6s0002_WYG_068-32a>
邪惑問曰無佛則國治年長有佛則政虐祚¶短爾¶方外
對曰此又未思之言凶悖輙出斯語愚¶謂能仁設教皆
闡淫虐之風菩薩立言專¶知桀紂之事以實論之殊不
然矣夫殷喪大¶寳災興妲妃之言周失諸侯禍由褒姒
之笑¶三代之亡皆此物也三乘之教豈斯尚矣佛¶之為
道慈悲喜捨怨親等䕶物我俱齊恩徳¶既𢎞賢愚慕上
假使羲軒舜禹之徳在六度¶而包籠羿浞癸辛之咎總
十惡以防禁向使¶桀𢎞少欲之教紂順大慈之道伊吕
<pb:KR6s0002_WYG_068-32b>
無所用¶其謀湯武焉得行其討可使鳴條免去國之¶禍
牧野息倒戈之亂夏后從洛汭之歌楚<md:KR6s0002_T_055-0702c>¶子無乾溪之歎
然則釋氏之化為益非小延¶福祚於無窮遏危亡於未
兆¶
邪惑問曰有之為損無之為益故未有佛法¶之前人皆
淳和世無簒逆佛法來到多興悖¶亂爾¶方外對曰愚戅
不思輙出凶誣夫九黎亂徳¶豈非無佛之年三苖逆命
非當有法之後夏¶殷之季何有淳和春秋之時寧無簒
<pb:KR6s0002_WYG_068-33a>
逆寇賊¶姧宄作士命於臯繇獫狁孔熾薄伐勞¶於吉甫
而愚謂佛興簒逆法敗淳和專搆虛¶言皆違實録一縷
之盜佛猶戒之豈長簒逆¶之亂乎一言之競佛亦防之
何敗淳和之道¶乎惟佛之為教也勸臣以忠勸子以孝
勸國¶以治勸家以和𢎞善示天堂之樂懲非顯地¶獄之
苦不惟一字以為褒豈止五刑而作戒¶乃謂傷和而長
亂不亦誣謗之甚哉亦何傷¶於佛日乎但自淪於苦海
矣輕而不避良可¶悲夫¶
<pb:KR6s0002_WYG_068-33b>
邪惑問曰天道無親頓成虛闡禍淫福善胡¶其爽歟因
何損贊者翻享遐齡崇敬者無¶終厥壽計應藴福延慶
積惡招殃何乃進退¶矛盾情狀皎然去取自乖若為酬
對¶方外對曰道教浮疎詎明三報儒宗握&KR1029;但¶叙一生
故仲尼答季路曰生與人事汝尚未¶知死與鬼神爾焉
能事袁宏後漢曰道¶家者流出於老子以清虛淡泊為
主務善嫉¶惡為教畜妻子用符書禍福報應在一生¶之
内此並區中之近唱非象外之遐談所以¶荀悦碩疑史
<pb:KR6s0002_WYG_068-34a>
遷深惑至如唐虞上聖乃育朱<md:KR6s0002_T_055-0703a>¶均瞽叟下愚是生有舜
顔回大賢而夭絶商¶臣極惡而𦙍昌盜跖縱暴而福終
夷叔至仁¶而餓死張湯酷吏七世垂纓比干正臣一身¶
屠戮如此流例胡可勝言渠或致疑故常情¶耳所以我
之種覺獨號正徧知遐唱二生廣敷¶三報欲使繁疑霧
卷夙滯雲披玉牒周陳¶金言備顯故經云有業現苦有
苦報有業現¶苦有樂報有業現樂有樂報有業現樂有
苦¶報或餘福未盡惡不即加或宿殃尚存善縁¶便發如
<pb:KR6s0002_WYG_068-34b>
灰覆火豈得稱無若闇尋聲當知必¶有且夫善惡無爽
狀麟鬭以日虧報應有¶歸等鯨亡而星現但察感通之
分足明善惡¶之懲也¶
　
　
　
　
　法苑珠林卷六十八
<pb:KR6s0002_WYG_068-35a>
音釋
　阿&KR0218;邠邸(梵語也此云無依團施/邠卑民切邸典禮切)閾(越逼切/門限也)湩(覩勇/切乳)
　(汁/也)&KR2183;(音構取/牛乳也)捫摸(捫音門/摸音莫)捔(訖嶽切/校也)齚(仕革切/齧也)&KR1695;(子/智)
　(切聚/也)饕(音叨/貪也)嚭(普鄙/切)雒(歴各切/與洛同)煨燼(煨烏回切火也/燼徐刄切火餘)
　(也/)婕妤(婕即涉切妤羊諸/切婕妤婦官名)鐫(子全切/刻也)磾(都黎/切)浞(食角/切)
　汭(儒稅切水/北曰汭)宄(音軌在外曰/姦在内曰宄)獫狁(獫虛撿切狁余準/切獫狁北夷也)
　&KR1029;(測角切握&KR1029;/急促局陿貌)
