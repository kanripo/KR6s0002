# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 26

<pb:KR6s0002_WYG_026-1a>
欽定四庫全書
　法苑珠林卷二十六
　　　　　　　　　　　　唐　釋道世　撰
　敬法篇第七之餘
　　謗罪部¶
惟今末世法逐人訛道俗相濫傳謬背真混¶雜同行不
修内典専事俗書縱有抄冩心不¶至殷既不護淨又多
舛錯共同止宿或處¶在門簷風雨蟲寓都無驚懼致使
<pb:KR6s0002_WYG_026-1b>
經無靈¶驗之功誦無救苦之益實由造作不殷亦由<md:KR6s0002_T_017-0415c>¶我
人逾慢也故敬福經云善男子經生之法¶不得顛倒一
字重㸃五百世中墮迷惑道中¶不聞正法¶又大集經云
若有衆生於過去世作諸惡業¶或毁於法或謗聖人於
說法者為作障礙¶或抄冩經法洗脫文字或損壞他法
或闇藏¶他經由此業縁今得盲報¶又大般若經(第四百/四十卷)
(云/)佛言諸善男子善女人¶等書冩般若波羅密多甚深
經時頻申欠呿¶無端戲笑互相輕凌身心躁擾文句倒
<pb:KR6s0002_WYG_026-2a>
錯¶迷惑義理不得滋味横事歘起書冩不終當¶知是為
菩薩魔事¶又大乗蓮華藏經云受佛禁戒不護將來各¶
言我是於大乗法亦如冥夜各自說言我得¶佛法受鐵
鏘地獄苦事難述從地獄出瘖瘂¶聾盲不見正法阿難
請戒律論云僧尼白衣¶等因讀經律論等行語手執翻
卷者依忉利¶天嵗數犯重突吉羅傍報二億嵗墮麞鹿
中¶恒被摺脊苦痛難忍無記戲言捉經律論¶亦招前報
或安經像房堂簷前者依忉利天¶嵗數八百嵗犯重突
<pb:KR6s0002_WYG_026-2b>
吉羅傍報二億嵗墮猪¶狗中生若得人身一億嵗恒常
作客栖屑¶不得自在¶又大品經云是人毁呰三世諸佛
一切智起¶破法業因縁集故無量百千萬億嵗墮大地¶
獄中是破法人軰從一大地獄至一大地獄¶若火劫起
時至他方大地獄中生在彼間從¶一大地獄至一大地
獄彼間若火劫起時復¶至他方大地獄中生在彼間從
一大地獄至<md:KR6s0002_T_017-0416a>¶一大地獄如是遍十方獄彼間若火劫起
故¶從彼死破法業因縁未盡故還來是間大地¶獄中生
<pb:KR6s0002_WYG_026-3a>
在此間亦從一大地獄至一大地獄¶受無量苦此間火劫
起故復至十方他國土生¶畜生中受破法罪業苦如地獄
中説重罪轉¶薄或得人身生盲人家生旃陀羅家生除¶厠
擔死人種種下賤家生若無眼若一眼若¶瞎眼無舌無耳
無手所生之處無佛無法無¶佛弟子處生何以故種破法
業積集厚故¶又涅槃經云若云不信是經典者現世當為¶
無量病苦之所惱害多為衆生所見罵辱命¶終之後人所
輕賤顔貌醜陋資生艱難常不¶供足雖復少得麤澁弊惡
<pb:KR6s0002_WYG_026-3b>
常處貧窮下賤誹¶謗正法邪見之家若臨終時或值荒亂
刀兵¶競起帝王暴虐怨家讎結之所侵逼雖有¶善友而不
遭遇資生所須求不能得雖少¶得利常為饑渴惟為凡下
之所顧識國王大¶臣悉不齒録設復聞其有所宣説正使是
理¶終不信受如是之人如折翼鳥不能飛行是¶人亦爾於未
來世不能得至人天善處若復¶有人能信如是大乗經典本
所受形雖復麤¶陋以經功徳即便端正威顔色力日更増多¶
常為人天之所樂見恭敬愛戀情無捨離國¶王大臣及家親
<pb:KR6s0002_WYG_026-4a>
屬聞其所説悉皆敬信若我¶聲聞弟子之中欲行第一希有
事者當為世¶間廣宣如是大乗經典善男子譬如霧露勢¶雖
欲往不過日出日既出已消滅無餘善男¶子是諸衆生所有
惡業亦復如是住世勢力¶不過得見大涅槃日是日既出
悉能除滅一<md:KR6s0002_T_017-0416b>¶切惡業¶又法華經云若佛在世若滅度後其有
誹謗¶如斯經典見有讀誦書持經者輕賤憎嫉而¶懷結恨此
人罪報汝今復聽其人命終入阿¶鼻獄具足一劫劫盡更生
如是輾轉至無數¶劫從地獄出當墮畜生於無數劫如恒河
<pb:KR6s0002_WYG_026-4b>
沙生輒聾¶啞諸根不具告舍利弗謗斯經者若説其¶罪窮劫不盡¶
頌曰¶
　　教傳三藏　　慈訓八因　　含情普洽¶
　　機悟𤣥津　　威揚夏烈　　温柔晞春¶
　　枯熇日乆　　光潤爽神　　卷即納福¶
　　舒即慧申　　思之不已　　惟益惟新¶
　　實稱慈父　　巧號能仁　　周孔老教¶
　　孰與陶鈞¶¶¶¶¶¶
<pb:KR6s0002_WYG_026-5a>
感應縁(略引四/十一驗)¶
漢法内傳經
晉濟隂丁徳慎
晉汝南¶周閔
晉於潛董吉
晉㑹稽周璫
晉¶㑹稽謝敷
晉沙門釋道安
<pb:KR6s0002_WYG_026-5b>
晉沙門釋靜僧¶
魏沙門朱士行
魏沙門釋志湛
魏¶沙門五侯寺僧
魏太和中内閹官
宋沙¶門釋慧嚴
宋比丘尼釋智通
宋沙門釋¶慧慶
<pb:KR6s0002_WYG_026-6a>
齊沙門釋慧寳
梁南海何䂓
周<md:KR6s0002_T_018-0416c>¶髙祖武帝
陳揚州嚴恭
隋初揚州僧¶亡其名
隋沙門釋慧意
隋沙門釋法藏¶
隋客僧不得名
<pb:KR6s0002_WYG_026-6b>
隋沙門釋智苑
唐¶沙門釋道積
唐釋遺俗
唐福水史呵誓
唐隆州令狐元¶軌
唐沙門釋曇韻
唐益州書生荀氏¶
唐夫人豆盧氏
<pb:KR6s0002_WYG_026-7a>
唐都水使者蘓長¶
唐邢州司馬栁儉
唐遂州¶趙文信
唐蓬州縣丞劉弼
唐洛陽¶¶賈道羨
唐吳郡人陸懷素
唐河内司¶馬喬卿
唐平州人孫壽
<pb:KR6s0002_WYG_026-7b>
唐鄭州李䖍
唐¶曹州濟隂縣經驗¶
漢法本内傳稱漢明帝遣蔡愔秦景王遵等¶一十八人
至天竺國得摩騰法蘭等及佛經¶像還帝問法王出世
何以化不及此騰曰天¶竺迦毗羅衛國者三千大千世
界百億日月¶中心也三世諸佛皆於彼出乃至天龍人
鬼¶有願行力皆生於彼受佛正化咸得悟道餘¶處羣生
無縁感之佛故不往也佛雖不往光¶相及處或五百年
<pb:KR6s0002_WYG_026-8a>
或一千年或千年外皆有¶聖人傳佛聲教而往化也時
帝大恱¶又至漢永平十四年正月一日五岳諸山道¶士
六百九十人朝正之次上表請與西域佛¶道較試優劣
勑尚書令宋庠引入告曰此月¶十五日大集白馬寺南
門立三壇五岳八山<md:KR6s0002_T_018-0417a>¶諸道士將經三百六十九卷置於
西壇二十¶七家諸子書二百三十五卷置於中壇奠食¶
百神置於東壇明帝設行殿在寺門道西置¶佛舎利及
經諸道士等以柴荻火遶壇臨經¶涕泣曰人主信邪𤣥
<pb:KR6s0002_WYG_026-8b>
風失緒敢延經義在¶壇以火取驗用辯真偽便放火燒
經並成¶煨燼道士等相顧失色有欲昇天入地種種¶呪
術並不能得大生愧伏太傅張衍曰卿今¶無一可驗宜
從西域佛法剃髮爾時外道¶褚善信等于時不答南岳
道士費叔才等自¶感而死佛之舎利放五色光上空如
葢覆¶日映衆摩騰禪師涌身髙飛神化自在于¶時天雨
寳蕐得未曾有法蘭法師為衆說法¶開化未聞時司空
劉峻京師官庶後宫隂夫¶人五岳諸山道士呂惠通等
<pb:KR6s0002_WYG_026-9a>
一千餘人並求¶出家帝然可之遂立十寺七寺城外安
僧¶三寺城内安尼後遂廣興佛法立寺轉多迄¶至於今
(右此一條出/漢法本内傳)¶
晉濟隂丁承字徳慎建安中為凝隂令時北¶界居民婦
詣外井汲水有胡人長鼻深目左¶過井上從婦人乞飲
飲訖忽然不見婦則腹¶痛遂加轉劇啼呼有頃卒然起
坐胡語指麾¶邑中有數十家悉共觀視婦呼索紙筆來
欲¶作書得筆便作胡書横行或如乙或如已滿¶五紙投
<pb:KR6s0002_WYG_026-9b>
著地教人讀此書邑中無能讀者有¶一小兒十餘嵗婦
即指此小兒能讀小兒得¶書便胡語讀之觀者驚愕不
知何謂婦教小¶兒起儛小兒即起翹足以手弄相和湏
臾¶各休即以白徳慎徳慎召見婦及兒問<md:KR6s0002_T_018-0417b>¶之云當時忽
忽不自覺知徳慎欲驗其事即¶遣吏齎書詣許下寺以
示舊胡胡大驚言佛¶經中間亡失道逺憂不能得雖口
誦不具足¶此乃本書遂留冩之¶
晉周閔汝南人也晉護軍將軍家世奉法蘓¶峻之亂都
<pb:KR6s0002_WYG_026-10a>
邑人士皆東西波遷閔家有大品¶一部以半幅八丈素
反覆書之又有餘經數¶臺大品亦雜在其中既當避難
單行不能¶得盡持去尤惜大品不知在何臺中倉卒應¶
去不展尋搜徘徊歎咤不覺大品忽自出¶外閔驚喜持
去周氏遂世寳之今云尚在一¶說云周嵩婦胡母氏有
素書大品素廣五寸¶而大品一部盡在焉又并有舍利
䬶甖貯之¶並緘于深篋永嘉之亂胡母將避兵南奔經¶
及舍利自出篋外因取懷之以渡江東又嘗¶遇火不暇
<pb:KR6s0002_WYG_026-10b>
取經及屋盡火滅得之於灰燼之¶下儼然如故㑹稽王
道子就嵩曾云求以¶供養後嘗蹔在新渚寺劉敬叔云
曾親見此¶經字如麻大巧密分明新渚寺今天安是也¶
此經葢得道僧釋慧則所冩也或云嘗在簡¶靖寺靖首
尼讀¶
晉董吉者於潛人也奉法三世至吉尤精進¶恒齋戒誦
楞嚴經村中有病輒請吉讀經¶所救多愈同縣何晃
者亦奉法士也咸和¶中卒得山毒之病守困晃兄惶遽
<pb:KR6s0002_WYG_026-11a>
馳往請吉¶董何二舍相去六七十里復隔大溪五月中¶
大雨晃兄初渡時水尚未至吉與期投中¶食比往而山
水暴漲不復可渉吉不能泅遲¶⬤歎息坐岸良久欲下
不敢渡吉既信直必<md:KR6s0002_T_018-0417c>¶欲赴期乃惻然發心自誓曰吾救
人苦急不¶計軀命尅冀如來大士當照乃誠便脫衣以¶
囊經戴置頭上逕入水中量其深淺乃應至¶頸及吉渡
正著⬤耳既得上岸失囊經甚¶惋恨進至晃家三禮懴
悔流涕自責俛仰之¶間便見經囊在髙座上吉悲喜取
<pb:KR6s0002_WYG_026-11b>
看浥浥如¶有濕氣開囊視經尚燥如故於是村人一時¶
奉法吉所居西北有一山髙峻中多妖魅犯¶害居民吉
以經戒之力欲伐降之於山際四¶五畆地手伐林木構
造小屋安設髙座時誦¶楞嚴經百餘日中寂然無聞民
害稍止後¶有數人至吉所語言良久吉思惟此客言者¶
非於潛人窮山幽絶何因而來疑是鬼神¶乃謂之曰諸
君得無是此中鬼耶答曰是¶也聞君徳行清肅故來相
觀并請一事想必¶見聽吾世有此山遊居所託君既來
<pb:KR6s0002_WYG_026-12a>
止慮相¶逆冐恒懷不安今欲更作界分當殺𣗳為¶斷吉
曰僕貪此靜寂讀誦經典不相干犯¶方為卿比願見祐
助鬼答亦復憑君不見侵¶尅也言畢而去經一宿前所
芟地四際之外¶𣗳皆枯死如火燒狀吉年八十七亡¶
晉周璫者㑹稽剡人也家世奉法璫年十六¶便菜食持
齋諷誦成具及頃轉經正月長齋¶竟延僧設受八關齋
至鄉市寺請其師竺僧¶密及支法階竺佛密令持小品
齋日轉讀至¶日三僧赴齋忘持小品至中食畢欲讀經
<pb:KR6s0002_WYG_026-12b>
方¶憶意甚惆悵璫家在坂怡村去寺三十里無¶人遣取
至人定燒香訖舉家恨不得經密益¶踧踖有頃聞有叩
門者言送小品璫愕然<md:KR6s0002_T_018-0418a>¶心喜開門見一年少著單衣⬤
先所不識¶又非人行時疑其神異便長跪受經要使前¶
坐年少不進期夜當來聽經比道人出忽¶不復見香氣
遍一宅中既而視之乃是密經¶也道俗驚喜密經先在
厨中緘鑰甚謹還¶視其鑰儼然如故於是村中十餘家
咸皆奉¶佛益敬愛璫璫遂出家字曇嶷諷誦衆經至¶二
<pb:KR6s0002_WYG_026-13a>
十萬言¶
晉謝敷字慶緒㑹稽山隂人也鎮軍將軍輶¶之兄子也
少有髙操𨼆於東山篤信大法精¶勤不倦手寫楞嚴
經當在都白馬寺中¶寺為災火所延什物餘經並成煨
燼而此經¶止燒紙頭界外而已文字悉存無所毁失敷¶
死時友人疑其得道及聞此經彌復驚異至¶元嘉八年
河東蒲坂城中大災火火自隔河¶飛至不可救滅處戍
民居無不蕩盡惟精¶舍塔寺並得不焚里中小屋有經
<pb:KR6s0002_WYG_026-13b>
像者亦多¶不燒或屋雖焚毁而於煨燼之中時得全¶經
紙素如故一城歎異相率敬信(右此五驗/出冥祥記)¶
東晉孝武之前恒山沙門釋道安者經石趙¶之亂避地
於襄陽注般若道行密迹諸經析¶疑甄解二十餘卷恐
不合理乃誓曰若所說¶不違理者當見瑞相乃夢見胡
道人頭白眉¶長語安曰君所注經殊合道理我不得入
泥¶洹住在西域當相助𢎞通可時時設食也後¶十誦律
至逺公云昔和尚所夢乃是賔頭盧¶也於是立座飯之
<pb:KR6s0002_WYG_026-14a>
遂成永則¶
西晉蜀郡沙門靜僧生小出家以苦行致目¶為蜀三賢
寺主誦法蕐經尋常山中誦經時<md:KR6s0002_T_018-0418b>¶至每感虎來蹲前聽
部訖乃去常至諷¶詠輙見左右四人為侍年雖衰老而
翹勤彌¶勵遂終其業也¶
前魏廢帝甘露五年沙門朱士行者講小品¶經恨章句
未盡以此年往西域尋求獲之彼¶有留難不許東返士
行執經王庭曰必大法¶不傳當從火化便以貝葉經投
<pb:KR6s0002_WYG_026-14b>
火一無所損¶經乃放光舉國敬異便放逹東夏即放光
般若經是也年¶八十亡依法火焚而屍不壞道俗異之
乃具¶祝曰若真得道法屍應毁壞便應聲摧碎遂¶收而
起塔焉¶
後魏末齊州釋志湛者住太山北人頭山⬤¶谷中銜草
寺省事少言人鳥不亂讀誦法蕐¶人不測其素業將終
時神僧寳誌謂梁武曰¶北方銜草寺湏陀洹聖僧今日
滅度湛之亡¶也無惱而化兩手各舒一指有梵僧云斯
<pb:KR6s0002_WYG_026-15a>
初¶果人也還葬山中後發看之唯舌如故乃為¶立塔表
之今塔存焉鳥獸不敢陵踐汙之¶
後魏范陽五侯寺僧失其名誦法蕐為常業¶初死權殮
隄下後改葬骸骨並枯唯舌不壞¶雍州有僧亦誦法蕐
𨼆白鹿山感一童子供¶給及死置屍巖下餘骸並枯唯
舌不朽¶矣齊武陵世并東看山人掘見土黄白又見一¶
物狀如兩脣其中有舌鮮紅赤色以事聞奏¶帝問道俗
沙門法尚曰此持法蕐者六根不¶壞也誦滿千遍其徵
<pb:KR6s0002_WYG_026-15b>
驗矣乃集持法蕐者圍¶遶誦經纔始發聲此靈脣舌一
時鼓動同見¶毛豎以事奏聞乃石函緘之(右六驗出梁/髙僧傳并雜)
(録/記)¶
後魏髙祖太和中代京内閹官自慨形殘奏<md:KR6s0002_T_018-0418c>¶乞入山修
道恩勑許之乃齎蕐嚴晝夜讀¶禮懴悔不息一夏不滿
至六月末髭⬤生得丈¶夫相以狀奏聞帝大敬重之於
是國中普敬¶蕐嚴厚尊恒日(見侯君素/旌異記述)¶
宋釋慧嚴京師東安寺僧也理思該暢見器¶道俗嘗嫌
<pb:KR6s0002_WYG_026-16a>
大湼槃經文字繁多遂加刋削就¶成數卷冩兩三通以
示同好因寢寤之際忽¶見一人身長二丈餘形氣偉壯
謂之曰湼槃¶尊經衆藏之宗何得以君璅思輕加斟酌
嚴¶悵然不釋猶以發意苟覔多知明夕將卧復¶見昨人
甚有怒色謂曰過而知改是謂非過¶昨故相告猶不已
乎此經既無行理且君¶禍亦將及嚴驚覺失措未及申
旦便馳信求¶還悉燒除之塵外精舎釋道儼具所諳聞¶
也
<pb:KR6s0002_WYG_026-16b>
宋尼釋智通京師簡靜尼也年貌姝少信道¶不篤元嘉
九年師死罷道嫁為魏郡梁羣¶甫妻生一男年六七嵗
家甚貧無以為¶衣通為尼時有數卷素無量壽法蕐等
經悉¶練擣之以衣其兒居一年而得病恍惚驚悸¶竟體
剥爛狀若火瘡有細白蟲日去升餘¶燥痛煩毒晝夜號
呌常聞空中語云壞經¶為衣得此劇報旬餘而死(右二/驗出)
(冥祥/記)¶
宋廬山有釋慧慶廣陵人出家止廬山寺學¶通經律清
<pb:KR6s0002_WYG_026-17a>
潔有戒行誦法蕐經十地思益維¶摩毎夜咏諷常聞暗
中有彈指讚歎之聲嘗¶於小雷遇風波船將覆没慶唯
誦經不輟覺¶船在浪中如有人牽之倐忽至岸於是篤
勵¶彌勤宋元嘉末卒春秋六十二¶
齊太原釋慧寳氏族未詳誦經得二百卷徳<md:KR6s0002_T_018-0419a>¶優先逹時
共知聞以齊武平三年從并向鄴¶行達艾州失道尋逕
入山暮宿巖下室似人¶居逈無所見寳端坐室前上觀
松𣗳見有横¶枝懸磬去地丈餘夜至二更有人身服草
<pb:KR6s0002_WYG_026-17b>
衣¶從外而至口云此中何為有俗氣寳即具述¶設敬與
共言議問寳云即今何姓統國答¶曰姓髙氏號齊國寳
問曰尊師山居早晚曰¶吾後漢時來長老得何經業寳
恃已誦博頗¶以自矜山僧曰修道者未應如此欲聞何
經¶為誦之寳曰樂聞蕐嚴僧即少時誦之便度¶聲韻諧
暢非世所聞更令誦餘經率皆如此¶寳驚歎曰何因大
部經文倐然即度報曰汝¶是有作心我是無作心夫忘
懷於萬物者彼¶我自得矣寳知為異神也求哀乞住山
<pb:KR6s0002_WYG_026-18a>
僧曰¶國中利養召汝何能自安且汝情累未遣住¶亦無
補至曉捨去寳返尋行跡不知去處¶寳自躬責為人後
達鄴叙之(右二驗出/梁髙僧傳)¶
梁有廣州南海郡人何規以嵗次協洽月吕¶黄鍾天監
十四年十月二十三日採藥於豫¶章胡翼山幸非放子
逐臣乃𩔖尋仙招𨼆登¶峯十所里屑若有來將循曲陌
先限清澗或¶如止水乍有潔流方從掲厲且就褰攬未
濟¶之間忽不自覺見澗之西隅有一長者語規¶勿渡規
<pb:KR6s0002_WYG_026-18b>
於時即留其人面色正青徒跣捨屨¶年可八九十面已
皺歛⬤長五六寸髭半¶於⬤耳過於眉眉皆下被眉之
長毛長¶二三寸随風相靡脣色甚赤語響而清手¶爪正
黄指毛亦長二三寸著布帔下赭有¶泥洹僧手提書一
卷遥投於規規即奉持望<md:KR6s0002_T_018-0419b>¶禮三拜語規可以此經與建
安王兼言王¶之姓字此經若至宜作三七日慶齋若不
曉¶齋法可問下林寺副公副法師者戒行精苦¶恬憺無
為遺嗜欲等豪賤蔬藿自充禪寂無¶怠此長者言畢便
<pb:KR6s0002_WYG_026-19a>
去行十餘歩間忽然不見¶規開示卷内題名為慧印三
昧經經㫖以¶至極法身無相為體理出百非義逾名相
寂¶同法相妙等真如言其慧照此理有若全¶印心冥凝
寂故以三昧為名(見梁朝僧祐律/師𢎞明集録)¶
周祖滅法經籍從灰以後年中忽見空中如¶菌大者有
五六飛上空中極目不見全為一¶段随風飄飄上下朝
宰立望不測是何久乃¶翻下墮上土牆視乃是大品經
之十三卷¶
<pb:KR6s0002_WYG_026-19b>
陳揚州嚴恭者本是泉州人家富於財而無¶兄弟父母
愛恭言無所違陳太建初恭年弱¶冠讀於父母願得五
萬錢往揚州市易父¶母從之恭船載物而下去揚州數
十里江¶中逢一船載黿將詣市賣之恭念黿當死因¶請
贖之謂黿主曰我正有五萬錢願以贖¶之黿主喜取錢
付黿而去恭盡以黿放江中¶而空船詣揚州其黿主别
恭行十餘里船¶没而死是日恭父母在家昏時有烏衣
客五¶十人詣門寄宿并送錢五萬付恭父母曰公¶兒揚
<pb:KR6s0002_WYG_026-20a>
州附此錢歸願依數受也父怪愕恭¶死因審之客曰兒
無恙但不湏錢故附歸¶耳恭父受之記是本錢而皆小
濕留客為¶設食客止明旦辭去後月餘日恭還家父母¶
大喜既止而問附錢所由恭答無之父母¶說客形狀及
付錢月日乃贖黿之日於是知<md:KR6s0002_T_018-0419c>¶五十客皆所贖黿也父
子驚歎因共往揚州¶起精舎専冩法蕐經遂徙家向揚
州其家¶轉富大起房廊為冩經室莊嚴清淨供給豐¶厚
書生常數十人揚州道俗共相崇敬號¶為嚴法蕐嘗有
<pb:KR6s0002_WYG_026-20b>
親知從貸經錢一萬恭不獲¶已與貸者受錢以船載歸
中路船傾所貸之¶錢落水而船没人不被溺是日恭入
錢庫見¶一萬錢濕如新出水恭甚怪之後見前貸錢¶人
乃知濕是所貸者又有商人至宫亭湖於¶神廟所祭酒
食并上物其夜夢神送物還之¶謂曰倩君為我持此錢
奉嚴法蕐以供經用¶旦而所上神物皆在其前於是商
人歎異送¶達恭處而倍加厚施其後恭至市買經紙少¶
錢忽見一人持錢三千授恭曰助君買紙¶言畢不見而
<pb:KR6s0002_WYG_026-21a>
錢在其怪異如此非一開皇末¶恭死子孫傳其業隋季
盜賊至江都皆相與¶約勿入嚴法蕐里里人賴之獲全
其家至今¶冩經不已州里共見京師人士並悉知委(右/一)¶
(驗出㝠/報記)¶
隋開皇初有揚州僧忘其本名誦通湼槃自¶矜為業岐
州東山下村中沙彌誦觀世音經¶二俱暴死心下俱暖
同至閻羅王所乃處沙¶彌金髙座甚恭敬之處湼槃僧
銀髙座敬心¶不重事訖勘問二俱餘壽皆放還彼湼槃
<pb:KR6s0002_WYG_026-21b>
僧¶情大恨恨恃所誦多問沙彌住處於是兩¶辭各蘓所
在彼從南來至岐州訪得具問所¶由沙彌言幼誦觀音
别衣别所燒香呪願¶然後乃誦斯法不怠更無他術彼
謝曰吾罪¶深矣所誦湼槃威儀不整身口不淨救忘而<md:KR6s0002_T_018-0420a>¶
已古人遺言多惡不如少善於今取驗悔往¶而返¶
隋襄州景空寺釋慧意俗姓李臨原人南投¶於梁興仙
城山慧命同師尋討心要専習¶定業後住景空於聦師
舊堂綜業常住不事¶燈燭晝夜常明有鄉人不信乃請
<pb:KR6s0002_WYG_026-22a>
别院百日¶行道毎夜潛往伺之舉家同見禪室大明鄉¶
人信伏率歸受戒開皇初卒預知其終端坐¶而化又襄
陽開皇有法永禪師欲終七日七¶夜聞音樂異香滿寺
因而坐終送向繖葢山¶上露坐有同寺全律師臨屍曰
願留神明待¶至七日滿至期全亡送屍永側永屍䬃然
摧¶變又有岑闍黎姓楊臨原人於寺西繖葢山泉側造
誦經堂毎誦金光明經感得四天¶王來聽後讀藏經皆
悉不忘計誦三千餘卷¶服布乞食鉢中之餘飼房内䑕
<pb:KR6s0002_WYG_026-22b>
百餘頭皆馴¶遶爭來就人䑕有病者岑師以手摩捋並
皆¶愈之與同衆沙門智曉交顧招集禪徒自行¶化俗供
給定學自知終日急喚汰禪師付囑¶上佛殿禮辭遍寺
衆僧咸乞歡喜於禪居寺¶大齋日將散謂汰曰往兠率
天聽般若去¶汰曰弟但前去我後七日即來其夜三更
坐¶亡至四更識神遍學寺寺相去十里至汰禪¶師牀前
其明如晝云曉欲逺逝故來相別不¶得乆住汰送出三
重門外别訖來入房中踞¶牀忽然還暗呼弟子問云聞
<pb:KR6s0002_WYG_026-23a>
師與人語聲¶火通照三門並閉方悟曉之神力出入¶無
間即遣往問果云已逝汰後七日無何坐¶終其髑髏全
成無縫故知凡聖同居事不可<md:KR6s0002_T_018-0420b>¶别(右二驗出唐/髙僧傳記)¶
隋鄜州寳室寺沙門法藏戒行精淳為性質¶直至隋開
皇十三年於洛交縣韋川城造寺¶一所佛殿精妙僧房
蕐麗靈像旛蕐並皆修¶滿至大業五年奉勑融併寺塔
送州大寺有¶破壞者藏師並更修補造堂安置兼造一
切¶經已冩八百卷恐本州無好手紙筆故就京¶城舊月
<pb:KR6s0002_WYG_026-23b>
愛寺冩至武徳二年閏二月内身患¶二十餘日乃見一
人身著青衣好服在髙閣¶上手把經卷告法藏云你立
身以來雖大¶造功徳悉皆精妙唯有少分互用三寳物
得¶罪無量我今把者即是金剛般若汝能自造¶一卷令
汝所用三寳之物得罪悉滅藏師於¶時應聲即答言造
藏師雖冩餘經未冩金剛¶般若但願病瘥不敢違命既
能覺悟弟子¶更無餘物唯有三衣瓶鉢偏袒祇支等皆
悉¶捨付大徳及諸弟子並造般若得一百卷未¶經三五
<pb:KR6s0002_WYG_026-24a>
日臨欲捨命具見阿彌陀佛來迎由¶經威力得生西方
不入三塗¶
隋大業中有客僧行至太山廟來寄宿廟¶令曰此别無
舍唯神廟廡下可宿然而比¶來寄宿者輙死僧曰無苦
也不得已從之為¶設牀於廡下僧至夜端坐誦經可一
更聞屋¶中環珮聲須臾神出為僧禮拜僧曰聞比宿¶者
多死豈檀越害之耶願見護之神曰遇死¶者將至聞弟
子聲因自懼死非煞之也願師¶無慮僧因延坐談說如
<pb:KR6s0002_WYG_026-24b>
食頃問聞世人傳¶說云太山治鬼寜有之耶神曰弟子
薄福有¶之豈欲見先亡乎僧曰有兩同學僧先死願<md:KR6s0002_T_018-0420c>¶見
之神問名曰一人已生人間一人在獄罪¶重不可喚來
若師就見可也僧聞甚恱因起¶出不逺而至一所多見
廟獄火燒光焰甚¶盛神將僧入一院遥見一人在火中
號呼不¶能言形變不復可識而血⬤焦臭令人傷心¶此
是也師不欲厯觀耶僧愁愍求出俄而至¶廟又與神坐
因問欲救同學有得理耶神曰¶可得能為冩法蕐經者
<pb:KR6s0002_WYG_026-25a>
便免既而將⬤神辭¶僧入堂旦而廟令視其僧不死怪
異之僧因為¶說仍即為冩法蕐經一部經既成莊嚴畢
又¶將經就廟宿其夜神出如初歡喜禮拜慰問來¶意以
事告之神曰弟子知之師為冩經始書¶題目彼已脫免
今又出生在人也然此¶處不潔不可安經願師還將送
向寺言說¶乆之將曉辭訣而去送經於寺杭州别駕張¶
徳言前任兖州具知其事¶
隋幽州沙門釋智苑精練有學識隋大業¶中發心造石
<pb:KR6s0002_WYG_026-25b>
一切經藏以備法滅既而於幽¶州北山鑿巖為石室即
磨四壁而以冩經¶又取方石别更磨冩藏諸室内毎一
室滿即¶以石塞門用鐵錮之時隋煬帝幸涿郡内¶史侍
郎蕭瑀皇后弟也性篤信佛法以其事¶白后后施絹千
匹及餘錢物以助成之瑀施¶絹五百匹朝野聞之爭共
捨施故苑得以遂功¶苑常以役匠既多道俗奔臻欲於
巖前造¶木佛堂并食堂寢室而念木瓦難辦恐繁費¶經
物故未能起作一夜暴雨雷電震山明旦¶既晴乃見山
<pb:KR6s0002_WYG_026-26a>
下有大木松栢數千萬為所¶漂流積道次山東少林木
松栢尤希道俗<md:KR6s0002_T_018-0421a>¶驚駭不知來處推尋蹤跡逺自西山崩
崖倒¶漂送來此於是逺近歎服自非福力孰感¶神助苑
乃使匠擇取其木餘皆分與邑里邑¶里喜愧而助造堂
宇須之畢成如其志焉¶苑所造石經已滿七室至唐貞
觀十三年卒¶弟子猶繼其功殿中丞相李𤣥奬大理丞
采¶宣明等皆為臨說之臨至十九年從駕幽¶州親問鄉
人皆同不虚(右三驗出/冥報記)¶
<pb:KR6s0002_WYG_026-26b>
唐釋道積至貞觀初住益州福感寺誦通¶湼槃淨衣澡
浴自為恒式慈愛兼濟固其¶深心終於五月炎氣鬱熱
而屍不腐臭百有¶餘日跏坐如初道俗莫不喜賞¶
唐釋遺俗者不測所住逰行醴泉山原誦法¶蕐為業乃
數千遍至貞觀年因疾將終告友¶人慧廓禪師曰比雖
誦經意望有騐若生善¶道舌根不朽可為埋之十年發
出若舌朽滅¶知誦無功若舌如初為起一塔生俗信敬
言¶訖而終至十一年依言發之身⬤都盡唯舌¶不朽一
<pb:KR6s0002_WYG_026-27a>
縣士女皆共戴仰乃函盛舌而起¶塔於甘谷岸上¶
唐郊南福水之隂有史村史阿誓者誦法蕐¶經名充令
史往還歩涉生不乗騎以依經云¶哀愍一切故也病終
本邑香氣充村道俗驚¶怪而莫測其縁終後十年其妻
又殞乃發塚¶合葬見其舌根如本生⬤乃收葬斯表衆¶
矣¶
唐貞觀五年有隆州巴西縣令狐元軌者信¶敬佛法欲
冩法蕐金剛般若湼槃等無由自¶撿憑彼土抗禪師撿
<pb:KR6s0002_WYG_026-27b>
校抗乃為在寺如法潔<md:KR6s0002_T_018-0421b>¶淨冩了下袠還岐州莊所經留
在莊并老¶子五千文同在一處忽為外火延燒堂宇是¶
草覆一時灰蕩⬤於時任憑翊縣令家人相¶命撥灰覔
金銅軸既撥灰開其内諸經宛然¶如故潢色不變唯箱
袠成灰又覔老子便從¶火化於時聞見之者鄉村逺近
莫不嘆異¶其金剛般若經一卷題字焦黒訪聞所由¶乃
初題經時有州官能書其人雜食行急不¶獲潔淨直爾
立題便去由是色焦其人現在¶瑞經亦存京師西明寺
<pb:KR6s0002_WYG_026-28a>
主神察目驗說之¶
唐釋曇韻禪師定州人遊至隰州行年七十¶隋末喪亂
𨼆於離石北千山常誦法蕐經欲¶冩其經無人同志如
此積年忽有書生無何¶而至云所欲潔淨冩經並能為
之於即清旦¶食訖入浴著淨衣受八戒入淨室口含檀¶
香燒香懸旛寂然抄冩至暮方出明又如先¶曽不告倦
及經冩了如法奉嚫相送出門斯¶須不見乃至裝潢一
如正法及至誠受持讀¶誦七重裹結一重一度香水洗
<pb:KR6s0002_WYG_026-28b>
手初無暫廢¶後遭胡賊乃箱盛其經置髙巖上經年賊
靜¶方尋不見周慞窮覔乃於巖下獲之箱篋¶糜爛撥朽
見經如舊鮮好(京師西明寺道宣律師以貞觀/十一年曽至彼中¶目覩説之也)¶
唐益州西南新繁縣西四十里許有王李村¶隋時有書
生姓荀氏在此教學大工書而不¶顯迹人欲其書終不
肯出乃敺之亦不出遂¶以筆於前村東空中四面書金
剛般若經數¶日便了云此經擬諸天讀之人初不覺其
神¶也後忽雷雨大㴻牧牛小兒於書經處住<md:KR6s0002_T_018-0421c>¶而不澆濕
<pb:KR6s0002_WYG_026-29a>
其地乾燥可有丈許自外流潦¶及晴村人怪之爾後毎
雨小兒常集其中衣¶服不濕至武徳年有非常僧語村
人曰此地¶空中有金剛般若經村人莫汙諸天於上設¶
葢覆之不可輕賤因此四周欄楯不許人畜¶往至今雨
時其地仍乾每至齋日村人四¶逺就處設供常聞天樂
聲振哀宛繁㑹盈耳¶(右六驗出三/寶感通記)¶
唐竇家大陳公夫人豆盧氏芮公寛之姊也¶夫人信佛
毎誦金剛般若經末盡卷一紙¶許乆而不徹後一日昬
<pb:KR6s0002_WYG_026-29b>
時苦頭痛四肢不安¶夜卧逾甚夫人自念儻死遂不得
終經欲起¶誦之而堂燭已滅夫人因起令婢然燈須㬰¶
婢還厨中無火夫人開門於家人坊取之又¶無火夫人
深益歎恨忽見厨中有然火燭上¶階來入堂内直至牀
前去地三尺許而無人¶執光明若晝夫人驚喜頭痛亦
愈取經誦之¶有頃家人鑽燧得火然燭入堂燭光即滅
便¶以此夜誦竟之自此日誦五遍以為常法後¶芮公將
死夫人往視公謂夫人曰五姊以¶誦經之福當壽百嵗
<pb:KR6s0002_WYG_026-30a>
生好處也夫人至年八¶十方卒於宅¶
唐武徳中以都水使者蘓長為巴州刺史長¶將家口赴
任渡嘉淩江中流風起船没男¶女六十餘人一時溺死
唯有一妾常讀法蕐¶經船中水入妾頭戴經函誓與俱
溺妾獨不¶沉隨波泛濫頃之著岸逐經函而出開視其¶
經了無濕汙今尚存在揚州嫁為人婦而¶逾舊篤信<md:KR6s0002_T_018-0422a>¶
唐邢州司馬栁儉隨大業十年任岐州岐陽¶宫監至義
寜元年為李密來枉被牽引在大¶理寺禁儉常誦金剛
<pb:KR6s0002_WYG_026-30b>
般若經下有兩紙未遍¶於時不覺眠睡夢見一婆羅門
僧報云檀越¶宜早誦經遍即應得出儉時忽寤勤誦不
懈¶便經二日至日午時忽有勑喚令儉釋禁將¶向朝堂
奉勑放免又儉别時夜靜房外誦經¶至於三更忽然聞
有異香儉尋香及問家人¶處處求香來處不得然常誦
念晝夜無廢至¶於終日計五千餘遍¶
唐遂州人趙文信至貞觀元年暴死三日後¶還得蘓即
自說云初死之日被人遮擁驅逐¶將行同伴十人並共
<pb:KR6s0002_WYG_026-31a>
相隨至閻羅王所其中¶見有一僧王先喚師問云師一
生已來修¶何功徳師答云貧道從生已來唯誦金剛般¶
若王聞此語忽即驚起合掌讚言善哉善哉¶師審誦般
若當得昇天出世何因錯來至此¶王言未訖忽有天衣
來下引師上天去王後¶喚遂州人前汝從生已來修何
功徳其人報¶王言臣一生已來不修佛經唯好庾信文
章¶集録王言其庾信者是大罪人現此受苦¶汝見庾信
頗曽識不其人報云雖誦渠文章¶然不識其人王即遣
<pb:KR6s0002_WYG_026-31b>
人引出庾信令示其人¶乃見一龜身一頭多龜去少時
現一人來口¶云我是庾信為生時好作文章妄引佛經
雜¶糅俗書誹謗佛法謂言不及孔老之教今受¶罪報龜
身苦也此人活已具向親說遂州¶之地人多好獵採捕
蟲魚逺近聞見者共相¶鑒誡永斷殺業各發誠心受持
般若迄今不<md:KR6s0002_T_018-0422b>¶絶¶
唐貞觀元年蓬州儀龍縣丞劉弼前任江南¶縣尉時忽
有一鳥於弼房前𣗳上鳴土人¶云是惡鳥不祥之聲家
<pb:KR6s0002_WYG_026-32a>
逢此鳥煞主不疑¶劉弼聞懼思念欲修功徳禳之不知
何福為¶勝夜夢一僧偏讚金剛般若經令讀誦百遍¶依
命即讀滿至百遍忽有大風從東北而來¶㧞此鳥𣗳隔
舍遥擲巷裏其㧞處坑縱廣一¶丈五尺過後看其風來
處小枝大草並隨風¶⬤靡風止還起如故故知經力不
可思議¶
唐洛陽賈道羨博識多聞尤好内典貞觀五¶年為青州
司户叅軍事為公館隘窄無處置¶經乃以繩繋書案兩
<pb:KR6s0002_WYG_026-32b>
脚仰懸屋上置内經六¶十卷坐卧其下習讀忘倦日乆
繩爛一頭¶遂絶案仍儼然不落亦不傾動如此良乆人¶
始接取道羨子為隰州司户說之云爾¶
唐吳郡陸懷素家貞觀二十年失火屋宇總¶焚爰及精
廬並從煙滅有一函金剛般若波¶羅蜜經獨存經函及
褾軸並盡唯有經字竟¶不被燒爾時人聞者莫不驚歎
懷素即髙陽¶許仁則前妻之兄仁則當時目覩於後具¶
自言之(右七驗出/㝠報記)¶
<pb:KR6s0002_WYG_026-33a>
唐前大理司直河内司馬喬卿天性純謹有¶志行到永
徽中為揚州户曹丁母憂居喪毁¶瘠刺心上血冩金剛
般若經一卷未幾於廬¶上生芝草二莖經九日長尺有
八寸緑莖朱¶葢日瀝汁一升傍人食之味甘如蜜去而
復¶生如此數四喬卿同僚數人並向餘令陳¶說天下士
人多共知之<md:KR6s0002_T_018-0422c>¶
顯慶中平州有人姓孫名壽於海濵遊獵見¶野火焰熾
草木蕩盡唯有一叢茂草獨不禁¶燎疑此草中有獸遂
<pb:KR6s0002_WYG_026-33b>
以火燒之竟不能著壽¶甚怪之遂入草間尋覔乃見一
函金剛般若¶經其傍又見一死僧顔色不變火不延燎¶
葢由此也信知經像非凡所測孫壽親自說¶之¶
唐隴西李䖍觀今居鄭州至顯慶五年丁父¶憂乃刺血
冩金剛般若經及般若心經各一¶卷隨願往生經一卷
出外將入即一浴身後¶忽聞院中有異香非常郁然鄰
側並就觀之¶無不稱歎中山郎餘令曾過鄭州見彼親
友¶具陳說之¶
<pb:KR6s0002_WYG_026-34a>
唐曹州濟隂縣西二十里村中有精舍至龍¶朔二年冬
十月野火暴起非常熾盛及至精¶舍踰越而過焉比僧
房草舍焚燎總盡唯金¶剛般若經一卷儼然如舊曹州
叅軍說之(右四驗出/㝠報拾遺)¶
　
　
　
　
<pb:KR6s0002_WYG_026-34b>
　
　
　
　
　
　
　
　法苑珠林卷二十六
<pb:KR6s0002_WYG_026-35a>
校譌
　第三紙(十一¶行求/北藏作而)
音釋
　愔(於禽切/人名)緒(象呂切/統系也)煨燼(煨烏魁切燼徐刄/切煨燼火餘也)劇(竭戟/切増)
　(也甚/也)篋(乞協切/箱屬)泅(⬤秋切/泳也)璫(都郎/切)坂(甫版/切)愕(逆各切/驚遽貌)
　鑰(弋灼切/關牡)輶(于求/切)殮(力驗切/殯殮也)閹(衣炎切宦人/主宫門者)擣(都皓/切敲)
　(也/)黿(愚袁切/大鼈)錮(古慕切鑄/塞之也)瑀(弋渚/切)隰(席入切/州名)糅(如又/切⬤)
　(也/)
