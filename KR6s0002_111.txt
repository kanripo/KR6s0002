# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:17
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_088-0931c>
#+PROPERTY: JUAN 111

¶¶<pb:KR6s0002_WYG_111-1a>
欽定四庫全書
　法苑珠林卷一百十一¶¶
　　　　　　　　　　　　唐　釋道世　撰¶
　利害篇第九十二
　　¶述意部¶
夫三界含識四生稟命六情攀縁七識結業¶欲火所燒
貪心難滿事等駛河乍同沃焦故¶以尺波寸影大力所
不能駐月御日車雄才¶莫之能遏其間飲苦飡毒抱痛
<pb:KR6s0002_WYG_111-1b>
衘悲身口¶為十使所由意思乃八疵之主皆為愛¶著妻
子財色鈎靽致使無始至今恒受八¶苦自作教他相續
不絶見善不讚聞惡隨喜¶焚林涸澤走犬揚鷹窮鄭衛
之響極甘㫖之¶味戲笑為惡倐忽成非侮慢形像凌踐
塔¶寺不敬方等毁離和合自定權衡棄他升斗愧心負
理慚謝欺親雖七尺非他方寸¶在我而能惺其情在人
未易恣此心口¶衆罪所集並願道俗各運丹誠洗蕩邪
貪永¶離慾火身口清淨行願具足消三障業朗三¶達智
<pb:KR6s0002_WYG_111-2a>
五眼六通得意自在五盖六塵於兹永¶絶也¶
　　引證部¶
如大莊嚴論云佛言我昔曽聞有一比丘<md:KR6s0002_T_092-0963c>¶在一國中城
邑聚落競共供養同出家者憎¶嫉誹謗比丘弟子聞是
誹謗白其師言某¶甲比丘誹謗和上時彼和上聞是語
已即¶喚謗者善言慰喻以衣與之諸弟子等白其¶師言
彼誹謗人是我之怨云何和上慰喻¶與衣師答之言彼
誹謗者於吾有恩應當供¶養即説偈言¶
<pb:KR6s0002_WYG_111-2b>
　　如電害禾榖　有人能遮斷¶　田主甚歡喜
　　報之以財帛¶　彼謗是親厚　不名為怨家¶
　　遮我利養電　我應報其恩¶　如彼提婆達
　　利養電所害¶　由其貪著故　善法無毫釐¶
　　如以毛繩戮　皮斷肉骨壊¶　髓斷及爾心
　　利養過毛繩¶　絶於持戒皮　能破禪定肉¶
　　折於智慧骨　滅妙善心髓¶　由貪利養故
　　不樂閑靜處¶　心常縁利養　晝夜不休息
<pb:KR6s0002_WYG_111-3a>
又襍寳藏經云爾時阿闍世王為提婆達多¶日送五百
釡飯多得利養諸比丘皆白世尊¶知佛言比丘莫羡提
婆得利養事即説偈¶言¶
　　芭蕉生實苦　蘆竹葦亦然¶　駏驉懐妊死
　　騾驢亦復然¶　愚貪利養苦　智者所蚩笑
是故佛語比丘利養者是大災害能作障難¶乃至羅漢
亦為利養之所障難比丘問言此¶能作何障佛言利養
之害能破皮破肉破<md:KR6s0002_T_092-0964a>¶骨破髓為破精戒之皮禪定之肉
<pb:KR6s0002_WYG_111-3b>
智慧之¶骨微妙善心之髓¶又百喻經云昔有婆羅門自
謂多知無不明¶達欲顯其徳遂至他國抱兒而哭有人
問¶言汝何故哭婆羅門言今此小兒七日當¶死愍其夭
傷以是哭耳時人語言人命難¶知計算喜錯或能不死
何為見哭婆羅門言¶日月可暗星宿可落我之所記終
無違失¶為名利故至七日頭自煞其子以證已説¶時諸
世人却後七日聞其兒死咸皆歎言真¶是智者所言不
錯心生信服悉來致敬猶¶如佛之四輩弟子為利養故
<pb:KR6s0002_WYG_111-4a>
自稱得道有¶愚人法殺善法子詐現慈徳故使將來
受苦¶無窮如婆羅門為驗已言殺子惑世¶又百喻經云
昔有一人其婦端正唯有鼻醜¶其夫外出見他婦女面
貌端正其鼻甚好便¶截他鼻持來歸家急喚其婦汝速
出來與¶汝好鼻即割其鼻以他鼻著既不相著復¶失其
鼻唐使其婦受大苦痛世間愚人亦復¶如是聞他宿舊
沙門有大名徳為人恭敬得¶大利養便自假稱妄言有
徳既失其利復¶傷其行如截他鼻徒自傷損世間愚人
<pb:KR6s0002_WYG_111-4b>
亦復¶如是¶又百喻經云往有商人貸他半錢久不得償¶
即便往債前有大河雇他兩錢然後得渡¶到彼往債竟
不見得來還渡河復雇兩錢¶為半錢債而失四錢兼有
道路疲勞之困所¶債甚少所失極多果被衆人之所怪
笑世人¶亦爾求少名利致毁大行茍容己身不顧<md:KR6s0002_T_092-0964b>¶禮義
現受惡名後得苦報¶又増一阿含經云世尊告諸比丘
有人似師¶子者有似羊者云何似師子者或有人得¶供
養衣食等便自食噉不起染著之心設不¶得利養不起
<pb:KR6s0002_WYG_111-5a>
亂念無増減心猶如師子王食¶噉小畜不生好惡染著
之心云何似羊猶¶如有人受人供養便自食噉起染著
心不知¶惡道而自貢髙猶如羣羊有一羊出羣已⬤¶大
糞聚飽食⬤已還至羊羣而自貢髙我¶得好食諸羊不
得是故比丘當學師子王¶莫如食糞羊也¶又毗尼母經
云若有比丘於好於惡心生平¶等見他得利如己所得
心生隨喜如此比丘¶堪為世人作師迦葉入聚落時不
礙不縛不¶取欲得利者求利欲得福者求福如自己¶得
<pb:KR6s0002_WYG_111-5b>
利歡喜亦復同之
　　如手空中轉　無礙¶無繫縛¶　若善入聚落
　　衰利心平等¶　同梵共入衆　不生嫉妬心¶
　　汝所親識⬤　無别新舊處¶　是名師行法
又佛藏經云⬤利弗汝今一心善聽我當¶語汝若有一
心行道比丘千億天神皆共¶同心以諸樂具欲共供養
⬤利弗諸人供養¶坐禪比丘不及天神是故⬤利弗汝
勿憂念¶不得自供養又云或有比丘因以我法出家¶受
<pb:KR6s0002_WYG_111-6a>
戒於此法中勤行精進雖天神諸人不念¶但能一心精
進行道者終亦不念衣食所須¶所以者何如來福藏無
量難盡⬤利弗設使<md:KR6s0002_T_092-0964c>¶一切世間人皆共出家隨順法行
於白毫相¶百千億分不盡其一⬤利弗如來如是無量¶
福徳若諸比丘所得飲食及所須物⬤得皆¶足⬤利弗
是故比丘應如是念不應於所須¶物行諸邪命惡法¶又
迦葉經云時五百比丘云我等不能精進¶恐不能消信
施供養請乞歸俗文殊師利菩¶薩讚言若不能消信施
<pb:KR6s0002_WYG_111-6b>
之食寧可一日數百¶歸俗不應一日破戒受人信施爾
時世尊告¶文殊師利菩薩言善男子若有修禪解脫者¶
我聴彼人受信施食¶又僧護經云爾時⬤衛國中有五
百商人共¶立誓言欲入大海商人共議求覓法師將入¶
大海時問法師利可得往還衆中有一長者¶吿諸商人
我有門師名曰僧護可請為師辯¶才多智甚能説法時
諸商人往到僧護所頭¶面作禮白言我等欲入大海今
請大徳作¶説法師我等聞法可得往還僧護答曰可白¶
<pb:KR6s0002_WYG_111-7a>
和上⬤利弗商人受教往白⬤利弗言可¶共問佛時⬤
利弗及僧護比丘廣度衆佛禮¶已具白所由爾時世尊
知僧護比丘廣度衆¶生即便聽許時諸商人踊躍歡喜
即與僧¶護法師俱入大海未至寳所龍王捉住時諸¶商
人甚大驚怖互跪合掌而仰問言是何¶神祇而捉船住
若欲所須應現身形爾時龍¶王忽然現身時諸商人即
便問曰欲何所索¶龍王答曰以此僧護比丘與我商人
答曰從¶佛世尊及舎利弗所而請將來云何得與龍¶王
<pb:KR6s0002_WYG_111-7b>
答曰若不與我盡沒殺汝時諸商人即大<md:KR6s0002_T_092-0965a>¶驚怖尋自思
惟曽於佛所聞如是偈言¶
　　為護一家　　寧捨一人　　為護一村¶
　　寧捨一家　　為護一國　　寧捨一村¶
　　為護身命　　寧捨國財
時諸商人俛仰不已僧護比丘捨與龍王¶龍王歡喜將
⬤宫中爾時龍王即以四龍聦¶明智慧者作僧護弟子
龍王白言尊者為¶我教此四龍各一阿含第一龍者教
<pb:KR6s0002_WYG_111-8a>
増一阿¶含第二龍者教中阿含第三龍者教襍阿¶含第
四龍者教長阿含僧護答曰可爾僧¶護即教第一龍者
黙然聽受第二龍者眠¶目口誦第三龍者迴顧聽受第
四龍者逺¶住聽受此四龍子聦明智慧於六月中誦四¶
阿含領在心懐盡無遺餘時大龍王⬤僧護¶所拜跪問
訊不愁悶耶僧護答曰甚大愁¶悶龍王問曰何故愁悶
僧護答曰受持法¶者要須軌則此諸龍等在畜生道無
軌則心¶不如佛法受持誦習龍王白言大徳不言呵¶諸
<pb:KR6s0002_WYG_111-8b>
龍等所以者何以護師命故作此聽龍¶有四毒不得如
法受持讀誦何以故初黙¶受者以聲毒故不得如法若
出聲者必害師¶命是故黙然而受第二閉目受者以見
毒¶故不得如法若見師者必害師命是故閉¶目而受第
三迴顧受者以氣毒故不得如¶法若氣噓師必害師命
是以迴顧而受第¶四逺住受者以觸毒故不得如法若
身觸¶師必害師命是以逺住而受時商人採¶寳迴還至
失師處共相謂言我等本時於此¶失師今若還到佛所
<pb:KR6s0002_WYG_111-9a>
舍利弗目連諸尊者等<md:KR6s0002_T_092-0965b>¶若問於我僧護法師何在當以
何答爾時龍¶王知商人還即持僧護來付商人告商人
曰¶此是汝師僧護比丘時諸商人踴躍歡喜平¶安得出¶
爾時僧護問諸商人曰水陸二道從何道去¶商人白言
水道甚逺逕過六月糧食將盡不¶可得達即共詳議從
陸道去於中路宿僧¶護告商人曰要離衆宿汝等夜發
髙聲喚¶我商人敬諾僧護出衆夜宿坐禪中夜眠¶息商
人夜發迭互相喚僧護不覺即便捨去¶夜勢將盡大風
<pb:KR6s0002_WYG_111-9b>
雨起僧護始寤揚聲大喚竟¶無應者心口念言此便大
罪伴棄我去¶爾時僧護失伴獨去涉路未逺聞犍椎聲
尋¶聲向寺路值一人即便問曰何因縁故打¶犍椎聲其
人答曰入温室浴僧護念言我¶從逺來可就僧浴即入
僧房見諸人等狀似¶衆僧共入温室見諸浴具衣瓶缸
器浴室¶盡皆火焚爾時僧護共入温室入已火燃筋¶肉
消盡骨如燋炷僧護驚怖問諸比丘汝¶是何人比丘答
言閻浮提人為性難信汝¶到佛所便可問佛即便驚怖
<pb:KR6s0002_WYG_111-10a>
捨寺逃走進¶路未逺復值一寺其寺嚴博殊能精好亦¶
聞椎聲復見比丘即便問言何因打椎聲¶比丘答言衆
僧食飯尋自思惟我今逺來甚¶成飢乏亦須食之入僧
房已見僧和集食¶器敷具悉皆火⬤人及房舍盡皆火
⬤如前¶不異僧護問言汝是何人其人答言更不¶異前
僧護驚怖更疾捨去進路未逺復值¶一寺其寺嚴麗更
不異前入僧房已復見<md:KR6s0002_T_092-0965c>¶諸比丘坐於火牀互相扴捶肉
盡筋出五¶藏骨髓亦如燋炷僧護問曰汝是何人比¶丘
<pb:KR6s0002_WYG_111-10b>
答言閻浮人為性難信汝到佛所便¶可問佛僧護驚怖
復疾捨去進路未逺復¶值一寺如是入寺見諸衆僧共
坐而食諸¶比丘言汝今出去僧護踟蹰未及出去見¶諸
比丘鉢中唯是人糞熱沸涌出時諸比丘¶皆悉食噉食
已火⬤咽喉五藏皆成煙焰¶流下直過見已驚怖復疾
而去其去未逺¶復見一寺其寺嚴麗如前不異即入僧
房見¶諸比丘手把鐵椎互相棒打摧碎如塵見已¶驚怖
復更進路其去未逺復見一寺其寺¶嚴好亦不異前即
<pb:KR6s0002_WYG_111-11a>
入僧房聞打椎¶聲僧護問曰何故打椎諸比丘答言欲¶
飲甜漿僧護即自念言我今渴乏須飲甜漿¶即入衆中
見諸食器牀卧敷具諸比丘等互¶相罵辱諸食噐中盛
滿融銅諸比丘等皆共¶飲噉食已火⬤咽喉五藏皆成
炭火流下¶直過見已驚怖進路而去其去不逺見大¶肉
地其火焰熾呌聲號疼苦楚難忍見已¶驚怖進路而去
其去未逺復見大地如前¶無異復更前進見大肉甕盡
皆火⬤熬疼¶難忍如前無異復更前進亦見肉甕盡皆¶
<pb:KR6s0002_WYG_111-11b>
火⬤如前無異復更前進見一肉瓶其火¶焰熾呌聲號
苦毒痛難忍復更前進見一肉¶瓶其火焰熾如前不異
復更前進見大肉泉¶其火焰熾爛皮浩沸苦聲楚毒亦
不異前見¶已驚怖復更前進進路未逺更見一大肉甕¶
其火焰熾苦事如前復更前進見一比丘手<md:KR6s0002_T_092-0966a>¶捉利刀而
自劓鼻劓已復生生已復劓終¶而復始無有休息復更
前進見一比丘手捉斵斤自斫斫已復生如前不異復¶
更前進見一比丘水中獨立口自唱言水水¶不息而受
<pb:KR6s0002_WYG_111-12a>
苦毒復更前進見一比丘在鐵¶刺圍中立鐵刺上苦聲
號呌亦不異前復¶更前進見一肉㕔其火焰熾苦聲號
呌與¶前無異復更前進見一肉橛形如象牙其¶火焰熾
受苦如前復更前進見一駱駝火¶燒身體苦聲號呌亦
不異前復更前進見¶馬一疋火燒身體苦痛號呌亦不
異前復¶更前進見一白象熾火燒身苦不異前復¶更前
進見一驢身猛火燒身苦不異前復更¶前進見一羝羊
猛火燒身苦不異前復更前¶進見一肉臺大火焰熾苦
<pb:KR6s0002_WYG_111-12b>
不異前復更前¶進見一肉臺如前不異復更前進見一
肉房¶猛火燒身苦聲號呌亦不異前復更前進¶見一肉
牀苦火燒身亦不異前復更前進¶見一肉秤火燒伸縮
苦不異前復更前進¶見一肉拘執火燒伸縮苦不異前
復更前¶進見一肉繩牀火燒受苦亦不異前復更¶前進
見一肉壁火燒揺動苦不異前復更前¶進見一肉索火
燒受苦復不異前復更前¶進見一厠井⬤尿涌沸苦不
異前復更前進見一髙座上有比丘攝心端坐猛火焚
<pb:KR6s0002_WYG_111-13a>
燒¶苦聲如前復更前進更見一髙座受苦皆上亦不異
前復更前進見肉揵椎火燒苦¶聲亦不異前復更前進
見肉胡歧支胡名拘¶脩羅猛火燒身受苦如前復更前
進見一¶肉山火燒爛臭振動號吼苦不異前復更¶前進
見須曼那華樹火燒受苦亦不異前復<md:KR6s0002_T_092-0966b>¶更前進見一肉
華樹火燒出聲苦亦不異¶前復更前進見肉果樹火燒
苦聲亦不異¶前復更前進見一肉樹火燒受苦亦不異¶
前復更前進見一肉柱火燒受苦亦不異前¶復更前進
<pb:KR6s0002_WYG_111-13b>
見一肉柱獄卒斧斫受苦如前復¶更前進見十四肉樹
火燒受苦亦不異前復¶更前進見二比丘以棒相打頭
腦破裂膿¶血流出消已還生終而復始苦不休息僧¶護
比丘出更前進見二沙彌眠卧相抱猛¶火燒身苦不休
息僧護比丘見已驚怖問¶沙彌言汝是何人受如是苦
沙彌答言閻¶浮提人受性難信汝到世尊所便可問佛
見¶已驚怖復更前進在路遥見林樹榮茂可¶樂往⬤入
林見五百仙人遊止林間仙人見¶僧護比丘馳散避去
<pb:KR6s0002_WYG_111-14a>
共相謂言釋迦弟子汗¶我等園僧護比丘從仙人借樹
寄止一宿明¶當早去仙人衆中第一上座有大慈悲勑¶
諸小仙借沙門樹僧護即得一樹於其樹¶下敷尼師壇
跏趺而坐於初夜中伏滅五¶盖中夜眠息後夜端坐髙
聲作唄時諸仙¶人聞作唄聲悟解性空證不還果見法
歡喜¶⬤沙門所頭面作禮請祈沙門受三歸依於¶佛法
中求欲出家爾時僧護即度仙人如法¶出家教修禪法
不久得定證羅漢果如栴¶檀林自相圍遶得道比丘賢
<pb:KR6s0002_WYG_111-14b>
聖為衆¶爾時僧護比丘與諸弟子共⬤祇洹精舍到¶於
佛所頭面禮足却住一面爾時世尊慰勞¶諸比丘汝等
行路不疲苦耶乞食易得不爾¶時僧護白佛言我等行
路不大疲苦乞食易<md:KR6s0002_T_092-0966c>¶得不生勞苦得見世尊爾時世尊
為大衆説¶法僧護比丘在大衆中髙聲唱説己先所見¶
地獄因縁佛告僧護汝先所見比丘浴室此¶非浴室是
地獄人此諸罪人迦葉佛時是¶出家比丘不依戒律順
已愚情以僧浴具及¶諸噐物随意而用持律比丘常教
<pb:KR6s0002_WYG_111-15a>
軌則不¶順其教從迦葉佛湼槃已來受地獄苦至¶今不
息○佛告僧護汝初見寺者非是僧寺¶亦非比丘是地
獄人迦葉佛時是出家人¶五徳不成四方僧物不打揵
椎衆共黙用以¶是因縁受火牀苦至今不息○¶第二寺
者亦非僧寺是地獄人迦葉佛時¶是出家人五徳不具
有諸檀越造作寺廟¶四事豐足檀越初心造寺之時要
打揵椎¶作廣濟之意是諸比丘不打揵椎黙然受¶用有
客比丘來不得飲食還空缽出以是¶因縁受火牀苦迭
<pb:KR6s0002_WYG_111-15b>
相扴捶筋肉消盡骨¶如燋炷至今不息○第三寺者非
是僧寺是¶地獄人迦葉佛時是出家人懈怠共住¶共相
謂言我等今者可共請一持律比丘共¶作法事可得如
法即共推覓一淨行比丘¶共住食宿此淨行比丘復更
推覓同行比丘¶時淨行人轉轉増多前怠比丘即便追
逐令¶出寺外時破戒人於夜分中以火燒寺滅¶諸比丘
以是因縁手捉鐵椎互相摧滅受<md:KR6s0002_T_092-0967a>¶大苦惱至今不息○
第四寺者非是僧寺亦¶是地獄迦葉佛時是出家人常
<pb:KR6s0002_WYG_111-16a>
住寺中有¶諸檀越施僧雜食應現前分時有客僧來¶舊
住比丘以慳心故待客出去後方分物¶未及將分蟲出
臭爛捐棄於外以是因縁¶入地獄中噉糞⬤食至今不
息○第五寺者非¶是僧寺是地獄人迦葉佛時是出家
人臨¶中食上不如法食惡口相罵以是因縁受¶鐵牀苦
諸食噐中沸火漫流筋肉消盡骨¶如燋炷至今不息○
第六寺者非是僧寺是¶地獄人迦葉佛時是出家人不
打揵椎¶黙然共飲衆僧甜漿恐外僧來以慳因縁故¶墮
<pb:KR6s0002_WYG_111-16b>
地獄飲噉融銅至今不息○¶爾時佛告僧護比丘汝見
第一地獄者迦葉¶佛時是出家人衆僧田中為已私種
不酬¶僧直故受地獄至今不息○第二地獄者迦¶葉佛
時是白衣人在僧田中種不酬僧直故¶受地獄作大肉
地受諸苦惱至今不息○汝¶見第一肉缸者非是肉缸
乃是罪人迦葉¶佛時是衆僧上座不能坐禪不解戒律
飽食¶熟睡但能論説無益之語精饍供養在先飲¶噉以
是因縁入地獄中作大肉缸火焚受苦¶至今不息○第
<pb:KR6s0002_WYG_111-17a>
二缸者是出家人為僧當厨¶輭美供養在先食噉麤⬤
惡者僧中而行¶故作肉缸火燒受苦至今不息○第三
缸者¶是僧淨人作飲食時美妙好者先自嘗噉或¶與婦
兒麤⬤惡者方僧中行以是因縁在¶地獄中作大肉缸
火燒受苦至今不息○¶爾時世尊復告僧護比丘汝見
第一瓶者非<md:KR6s0002_T_092-0967b>¶是瓶耶是地獄人迦葉佛時是出家人為
僧¶當厨應朝食者留至後日後日食者至第三¶日以是
因縁入地獄中作大肉瓶火燒受苦¶至今不息○第二
<pb:KR6s0002_WYG_111-17b>
瓶者是出家人有諸檀越¶奉送酥瓶供養現前衆僧人
人應分此當¶事人見有客僧留隱在後客僧去已然後
乃¶分以是因縁入地獄中作大肉瓶火燒受¶苦至今不
息○¶汝見水中立人者迦葉佛時是出家人為僧¶當水
見僧用水過多逐可意處與之即捉¶其水餘者不給以
是因縁入地獄中水中獨¶立唱言水水受苦至今不息○¶
汝見大甕者迦葉佛時是出家人為僧典果¶菜香美
好者先自食噉酢果⬤菜然後與¶僧或逐随意選好者
<pb:KR6s0002_WYG_111-18a>
與以不平等故入地獄¶作大肉甕火燒受苦至今不息○¶
汝見刀劓鼻者迦葉佛時是出家人佛僧¶淨地涕唾
汙地故入地獄刀劓其鼻火燒¶受苦至今不息○¶汝見
比丘手捉斵斤自斫己舌是地獄人迦¶葉佛時是出家
沙彌為僧當分石蜜斫作¶數段於斧刃許少著石蜜沙
彌噉舐故受¶斫舌苦至今不息○¶爾時世尊復吿僧護
比丘汝見泉者是地獄¶人迦葉佛時是出家沙彌為僧
當⬤先自¶嘗噉後殘與僧減少不遍故入地獄作大肉¶
<pb:KR6s0002_WYG_111-18b>
泉火燒沸爛受大苦惱今猶不息○¶汝見比丘鐵刺上
立者是地獄人迦葉佛時¶是出家人以惡口毁罵諸比
丘故入地<md:KR6s0002_T_092-0967c>¶獄立鐵刺上火燒受苦至今不息○¶汝見肉
㕔者是地獄人迦葉佛時是出家¶人五徳不具為僧當
厨精美好者先自食噉¶或將與白衣使食殘者與衆僧
故受地獄苦¶至今不息○¶汝見橛者是地獄人迦葉佛
時是出家¶人寺中常住僧牆壁上浪豎諸橛非為¶僧事
懸已衣缽故入地獄作大肉橛火燒¶受苦至今不息○¶
<pb:KR6s0002_WYG_111-19a>
爾時世尊復告僧護汝見第一駝者是地獄¶人迦葉佛
時是出家人寺中上座長受食分¶或得一人二人食分
持律比丘如法教授上¶座之法不應如是時老比丘答
律師言汝無¶所知聲如駱駝我於衆中身為上座呪願¶
説法或時作唄計勞應得汝等何故恒瞋¶責我以是因
縁入地獄中受駱駝身火燒¶號呌受苦至今不息○¶汝
見馬者是地獄人迦葉佛時作僧淨人¶使用供養過分
食噉或與眷屬知識白衣¶諸比丘等呵責語言汝不應
<pb:KR6s0002_WYG_111-19b>
爾其人惡口¶呵諸比丘汝猶如馬常食不飽我為僧作
甚¶大勞苦功熟應得故入地獄受於馬身火¶燒身體受
大苦惱至今不息○¶汝見象者是地獄人迦葉佛時是
出家人¶為僧當厨諸檀越等持諸供養向寺施僧或¶食
後檀越白言大徳可打揵椎集僧施食比¶丘惡口答白
衣言諸比丘等猶如白象食不¶飽耶向食已竟停留後
日故入地獄受白象¶身火燒受苦至今不息○<md:KR6s0002_T_092-0968a>¶汝見驢
者是地獄人迦葉佛時是出家人為¶僧當厨五徳不具
<pb:KR6s0002_WYG_111-20a>
分僧飲食恒自長受二三¶人分持律比丘如法呵責此
人答言我當¶僧厨及園果菜常勞僧事甚大勞苦汝諸¶
比丘不知我恩狀似如驢但養一身何不黙¶然故入地
獄作驢受苦至今不息○¶汝見羝羊者是地獄人迦葉
佛時是出家人¶為僧寺主當田内外檢校不勑弟子諸
小比¶丘不如法打椎諸律師等白言寺主何不¶時節鳴
椎集僧比丘答言我當營僧甚成勞¶苦汝諸比丘猶如
羝羊噉食而住何不自打¶故入地獄受羝羊身火燒痛
<pb:KR6s0002_WYG_111-20b>
毒受苦至今不¶息○¶爾時世尊復告僧護汝見肉臺者
實非肉臺¶是地獄人迦葉佛時是出家人當彼僧房敷¶
具閉僧房門將僧戸鑰四方遊行衆僧於¶後不得敷具
及諸房⬤以是因縁故入地獄¶作大肉臺火燒受苦至
今不息○¶汝見第二大肉臺者是地獄人迦葉佛時是¶
出家人為僧寺主選好房⬤而自受用及與¶知識不依
戒律隨次分房不平等故入地獄¶作大肉臺受苦萬端
至今不息○¶汝見肉房者是地獄人迦葉佛時是出家
<pb:KR6s0002_WYG_111-21a>
人¶住僧房中以為已有終身不移不依戒律以¶次分房
故作大肉房火燒受苦至今不息○¶汝見肉繩牀者是
地獄人迦葉佛時是出¶家人提僧繩牀不依戒律如自
己有以次分¶牀故入地獄作大肉繩牀火燒受苦至今
不¶息○<md:KR6s0002_T_092-0968b>¶汝見第二繩牀者是地獄人迦葉佛時是出¶家
人破僧繩牀自用⬤火故入地獄作大肉¶繩牀火燒受
苦至今不息○¶汝見敷具者是地獄人迦葉佛時是出
家¶人用僧敷具如自己有以脚蹋上不依戒¶律故入地
<pb:KR6s0002_WYG_111-21b>
獄作肉敷具火燒伸縮受苦萬端¶至今不息○¶汝見肉
拘執者是地獄人迦葉佛時是出¶家人以僧拘執如自
己有不依戒律或用¶破壊故入地獄作肉拘執火燒受
苦至今¶不息○¶汝見繩牀者是地獄人迦葉佛時是出
家¶人恃王勢力似如聖徳四輩弟子聖心讚¶歎時彼比
丘黙受讚歎施好繩牀及諸好飲食¶作聖心受故入地
獄作肉繩牀火燒受苦至¶今不息○¶汝見肉壁者是地
獄人迦葉佛時是出家¶人衆僧壁上豎橛破壁懸已衣
<pb:KR6s0002_WYG_111-22a>
鉢故入地¶獄作大肉壁火燒受苦至今不息○¶汝見肉
索者是地獄人迦葉佛時是出家¶人捉衆僧索私自己
用故墮地獄作大肉¶索火燒受苦至今不息○¶汝見厠
井者是地獄人迦葉佛時是出家¶人住寺比丘佛僧淨
地大小便利不擇處¶所持律比丘如法呵責不受教誨
糞氣臭¶穢熏諸衆僧故入地獄作肉厠井火燒受苦¶至
今不息○¶汝見髙座法師者是地獄人迦葉佛時是¶出
家人不明律藏重作輕説説輕為重有<md:KR6s0002_T_092-0968c>¶根之人說作無
<pb:KR6s0002_WYG_111-22b>
根無根之人説道有根應¶懴悔者説言不懴不應懴悔
者强說道懴悔¶故入地獄坐髙座上火燒受苦至今不
息○¶汝見第二髙座法師者是地獄人迦葉佛時¶是大
法師邪命説法得利養家如理而説無¶利養時法説非
法非法説法故入地獄處鐵¶髙座火燒受苦至今不息○¶
汝見肉揵椎號呌聲者是地獄人迦葉佛¶時是出家
人以三寳物非法打椎詐作羯¶磨捉三寳物為己受用
故入地獄作肉揵¶椎火燒受苦至今不息○¶汝見拘脩
<pb:KR6s0002_WYG_111-23a>
羅者實非歧支是地獄人迦葉¶佛時是出家人為僧寺
主以僧厨食⬤賣¶得物用作衣裳斷僧供養故入地獄
作肉¶歧支火燒受苦至今不息○¶汝見第二拘脩羅者
實非歧支是地獄人迦¶葉佛時是出家人作僧寺中分
物維那以¶春分物轉至夏分夏分中衣物向冬分中分¶
故入地獄作肉拘脩羅火燒受苦至今不¶息○¶汝見肉
山者是地獄人迦葉佛時是出家¶人為僧典座五徳不
具少有威勢偷衆僧¶物斷僧衣裳故入地獄作大肉山
<pb:KR6s0002_WYG_111-23b>
火燒受¶苦至今不息○¶爾時世尊復告僧護汝始初見
須曼那柱實¶非是柱是地獄人迦葉佛時是出家人當
佛¶刹人四輩檀越須曼那蕐散供養佛華既乾¶已比丘
掃取賣之將為己用故入地獄作須¶曼那柱火燒受苦
至今不息○<md:KR6s0002_T_092-0969a>¶第二汝見須曼那華柱者是地獄人迦葉
佛¶時是出家人當供養刹柱四輩檀越以須曼¶那華油
用供養佛比丘減取以為己用故墮¶地獄作大須曼那
柱火燒受苦至今不息○¶汝見華樹者是地獄人迦葉
<pb:KR6s0002_WYG_111-24a>
佛時是出家¶人當僧果菜園有好華果為己私用或與¶
白衣故入地獄作大華樹火燒受苦至今¶不息○¶汝見
果樹者是地獄人迦葉佛時是出家¶人當僧菜果香美
好果私自食噉或與白¶衣故入地獄作肉果樹火燒受
苦至今不¶息○¶汝見肉樹者是地獄人迦葉佛時是出
家¶人為僧當薪以衆僧薪將已房中私自⬤¶火或與白
衣知識故入地獄作大肉樹火¶燒受苦至今不息○¶爾
時世尊復告僧護汝見第一柱者實非是¶柱是地獄人
<pb:KR6s0002_WYG_111-24b>
迦葉佛時是出家人寺中常¶住破佛刹柱為己私用故
入地獄作大肉柱¶火燒受苦至今不息○¶汝見第二柱
者是地獄人迦葉佛時是白¶衣人以刀刮取像上金色
故入地獄作大¶肉柱獄卒捉斧斫身受苦猛火燒身至
今¶不息○¶汝見第三柱者是地獄人迦葉佛時是出¶家
人為僧當事用僧梁柱浪與白衣故入¶地獄作大肉柱
火燒受苦至今不息○¶汝見第四樹者是地獄人迦葉
佛時是出¶家人五徳不具作大衆主為僧斷事隨愛恚<md:KR6s0002_T_092-0969b>¶
<pb:KR6s0002_WYG_111-25a>
怖癡斷事不平故入地獄作四肉樹火燒¶受苦至今不
息○¶汝見第五樹者是地獄人迦葉佛時是出¶家人在
寺常住不依戒律分諸敷具好者自¶取或隨瞋愛好惡
差别於佛法中塵沙比丘¶應隨次與以不平等故以是
因縁此四十人¶墮地獄中作大肉樹火燒受苦至今不
息○¶汝見二比丘者是地獄人迦葉佛時是出¶家人於
大衆中鬭諍相打故入地獄猛火¶燒身受相打苦至今
不息○¶汝見二沙彌者是地獄人迦葉佛時是出家¶人
<pb:KR6s0002_WYG_111-25b>
共一被褥相抱眠卧故入地獄火燒被¶褥中相抱受苦
至今不息○¶爾時世尊重告僧護以是因縁我今語汝¶
在地獄中出家人多白衣尠少所以者何¶出家之衆多
喜犯戒不順毗尼互相欺⬤私¶用僧物或分飲食不能
平等是故我今更重¶告汝當勤持戒頂戴奉行是諸罪
人於過去¶世時出家破戒雖不精進四輩檀越見諸¶比
丘威儀似僧恭敬僧寳四事供養猶故能¶令得大果報
無量無邊不可思議若一比丘¶恒於毗尼僧伽藍中如
<pb:KR6s0002_WYG_111-26a>
法行道依時鳴椎¶若於此人得福無量説不可盡何況
供養四¶方衆僧¶爾時世尊復告僧護若出家人營僧事
業難¶持淨戒是諸比丘初出家時樂持淨戒求湼¶槃心
四輩檀越供養是諸比丘應受供養¶堅持淨戒後不生
惱而説偈言¶
　　持戒最為樂　身不受衆苦<md:KR6s0002_T_092-0969c>¶　睡眠得安隱
　　寤則心歡喜
爾時世尊復告僧護有九種人常處阿鼻地¶獄中何等
<pb:KR6s0002_WYG_111-26b>
為九一食衆僧物二食佛物三¶殺父四殺母五殺阿羅
漢六破和合僧七¶破比丘淨戒八犯淨行尼戒九作一
闡提¶是九種人恒在地獄復有五種人二處受¶報一地
獄二餓鬼何者為五一斷施衆僧¶物二斷施僧食三刼
僧䞋物四應得能令¶不得五法説非法非法説法此五
種人受¶是二報餘業不盡五道中受而説偈言¶
　　行惡感地獄　造善受天樂¶　若能修空定
　　漏盡證羅漢¶　歡喜受他施　三衣常知足¶
<pb:KR6s0002_WYG_111-27a>
　　定慧修三業　安樂在山谷¶　寧食熱鐵丸
　　燋熱如焰火¶　破戒不應定　得信檀越食
爾時世尊於大衆中説因縁巳時四部衆歡¶喜奉行¶
　　浴室及六寺　二地總三缸¶　兩瓶漫肉泉
　　一甕刀劓鼻¶　斫舌水中立　立刺肉㕔橛¶
　　駝馬白象驢　羝羊䨇肉臺¶　肉房二繩牀
　　肉秤及拘執¶　牀壁肉繩索　厠井兩髙座¶
　　椎二拘脩山　兩肉須曼柱¶　華果一肉樹
<pb:KR6s0002_WYG_111-27b>
　　一樹三肉橛¶　兩䨇十四樹　兩僧二沙彌¶
　　合有五十六　説法本因縁
頌曰<md:KR6s0002_T_092-0970a>¶
　　愚夫貪世利　俗士重虚名¶　三空既難辯
　　八風恒易傾¶　物我久空性　色心仍自縈¶
　　盛年愛華好　老死丘墓成¶　居髙非慮禍
　　持滿不憂盈¶　名利甘刀害　將非安久禎¶
　　凡愚茍求利　譬犬見穢精¶　不知禍來至
<pb:KR6s0002_WYG_111-28a>
　　焉知怨苦聲
感應緣
　　　上來道俗不勝名利受現報者極多並散諸篇
　　　且引一驗不擊廣述屢見白衣無識俗¶人見佛
　　　呵責弟子即謂自是好人偏見僧過若依經説
　　　白衣之罪如皂衣膩服雖有外汙不覺别色出
　　　家之人猶¶如淨㲲雖放蠅糞微汙即覺易除所
　　　以白衣造罪入於地獄如石沉水無有出時出
<pb:KR6s0002_WYG_111-28b>
　　　家之人造罪如拍¶毱著地即反何以故以造罪
　　　時生極慚耻作已尋懴故亦如滴水在於熱鐵
　　　隨滴似濕亦濕還乾何以故¶以火熏故俗人造
　　　罪入獄猶如箭射無却反義亦如似鐵椎入於
　　　深泥亦無出義何以故以尤害心故¶亦如老象
　　　入泥無力可出若富貴之人便生我慢凌突三
　　　寳殺害自在貪染財色晝夜無猒不生羞耻何
　　　異畜¶生反謗賢良輕侮佛法靜思此事深可痛
<pb:KR6s0002_WYG_111-29a>
　　　心若是貧賤之徒貪求衣食王役驅馳公私擾
　　　擾夙夜孜孜不¶信之者衣食交絶困苦切身劫
　　　剝三寳毁盗六親養活妻兒存己軀命所以從
　　　苦至苦苦遍十方從闇¶入闇闇冥法界菩薩為
　　　此斂眉諸佛於兹泣血忽惟斯理哀痛更深¶者
　　　也
後魏崇真寺僧慧嶷死經七日時與五比丘¶次第於閻
羅王所閲過嶷以錯召放令還活¶具説王前事意如生
<pb:KR6s0002_WYG_111-29b>
官無異五比丘者亦是¶京邑諸寺道人與嶷同簿而過
一比丘云是¶寳明寺僧智聦自云生來坐禪苦行為業
得¶昇天堂復有比丘云是般若寺僧道品自¶云誦湼槃
經四十卷亦昇天堂復有一比丘¶云是融覺寺僧曇謨
最狀注云講華嚴湼¶槃恒常領衆千人解釋義理王言
講經衆¶僧我慢貢髙心懐彼我憍已⬤物比丘之中<md:KR6s0002_T_092-0970b>¶第
一麤行最報王言立身已來實不憍慢¶惟好講經王言
付司即有青衣十人送最向¶於西北入門屋舎皆黒似
<pb:KR6s0002_WYG_111-30a>
非好處復一比丘¶云是禪林寺僧道𢎞自云教化四輩
檀越¶造一切經人中金像十軀王言沙門之體必¶須攝
心道場志念禪誦不預世事勤心念戒¶不作有為教化
求財貪心即起三毒未除付¶司依式還有青衣執送與
最同入一處又有¶比丘云是靈覺寺僧寳真自云未出
家之前¶曽作隴西太守自知苦空歸依三寳割捨家¶資
造靈覺寺寺成捨官入道雖不禪誦禮拜¶不闕王曰卿
作太守之日曲情枉法劫奪¶人財以充已物假作此寺
<pb:KR6s0002_WYG_111-30b>
非卿之力何勞¶説此亦復付司准式青衣送入黒門似
非¶好處慧嶷為以錯召免問放令還活具説¶王前過時
事意時人聞已奏胡太后太后聞¶之以為靈異即遣黄
門侍郎依嶷所陳訪問¶聦等五寺並云有此死來七日
生時業行¶如嶷所論不差(事出洛陽/伽藍寺記)¶
　
　
　法苑珠林卷一百十一¶
<pb:KR6s0002_WYG_111-31a>
音釋
　靽(正作絆博/幔切縶也)駏驉(駏其吕切驉朽居/切駏驉似驢而小)扴(訖⬤切/揩扴也)劓(牛/例)
　(切刑/鼻也)斵(竹角切/斫也)栓(其月切/與橛同)⬤(所立切/不滑也)鑰(以灼切/鍉鑰也)⬤(力/膺)
　(切與/凌同)
