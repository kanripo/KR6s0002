# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_073-0838a>
#+PROPERTY: JUAN 99
<md:KR6s0002_T_081-0889c>¶
¶<pb:KR6s0002_WYG_099-1a>
欽定四庫全書
　法苑珠林卷九十九
　¶¶　　　　　　　　　　　唐　釋道世　撰¶
　六度篇第八十五之三¶
　　持戒部
　　　¶述意¶¶
竊聞戒是人師道俗咸奉心為業主凡聖¶俱制良由三
寳所資四生同潤故經曰正¶法住正法滅意在兹乎是
<pb:KR6s0002_WYG_099-1b>
以持戒為徳顯¶自大經性善可崇明乎大論或復方之¶
日月譬若寳珠義等塗香事同惜水越度¶大海號曰牢
船生長善芽又稱平地是以¶菩薩稟受微塵不缺羅漢
護持纖芥無犯寧¶當抱渴而死弗飲水蟲乃可被繫而
終無傷¶艸葉書云立身行道揚名於後世言行忠¶信戰
戰兢兢豈可放縱心馬不加轡勒馳¶騁情㺅都無制鎖
浮囊旣毁前路何期徳瓶¶已破勝縁長絶或復要聚惡
人朋結兇黨更¶相扇動備造諐瑕無慚無愧不羞不恥
<pb:KR6s0002_WYG_099-2a>
日更¶增甚轉復沈浮似若葶⬤艾蒿枝葉皆苦訶¶梨果
樹徧體無甘從明入闇無復出期劫數¶既遥痛傷難忍
於是鑊湯奔沸猛氣衝天鑪¶炭赫爔爆聲烈地鎔銅灌
口則腹爛肝銷銅¶柱逼身則骨肉俱盡宛轉嗚呼何可
言念如¶斯等苦實由毁戒也¶
　　　勸持¶
如大莊嚴論云若能至心持戒乃至殁命得<md:KR6s0002_T_082-0890a>¶現果報我
昔聞難提跋提城有優婆塞兄¶弟二人竝持五戒其弟
<pb:KR6s0002_WYG_099-2b>
爾時卒患脅痛氣將¶欲絶時醫語之食新殺狗肉并使
服酒所患¶必除病者白言其狗肉者為可於市買索食¶
之飲酒之事願捨身命終不犯戒而服於酒¶其兄極為
困急賫酒語弟捨戒服酒¶以療其病弟白兄言我雖病
急願捨身命終不犯戒而飲此酒即説偈言¶
怪哉臨命終破我戒瓔珞¶以戒莊嚴身不用殯葬具¶人
身既難得遭值戒復難¶願捨百千命不毁破禁戒¶無量
百千劫時乃值遇戒¶閻浮世界中人生極難得¶雖復得
<pb:KR6s0002_WYG_099-3a>
人身值正法倍難¶時復值法寶愚者不知取¶善能分别
者此事亦復難¶戒寶入我手云何復欲奪¶乃是怨憎者
非我之所親
兄聞是已答其弟言我以親故不為沮壊弟¶白兄言非
為親愛乃是殁敗即説偈言¶
我欲向勝處毁戒令墮墜¶捨戒乃如是云何名親愛¶我
勤習戒根乃欲見劫奪¶所持五戒中酒戒最為重¶今欲
強毁我不得名為親
<pb:KR6s0002_WYG_099-3b>
兄問弟言云何以酒為戒根本耶弟即説¶偈以答兄言¶
若於禁戒中不盡心護持<md:KR6s0002_T_082-0890b>¶便為違大悲草頭有酒滴¶尚
不敢嘗觸以是故我知¶酒是惡道因在家脩多羅¶説酒
之惡報唯佛能分别¶誰有能測量佛説身口意¶三業之
惡行唯酒為根本¶復墮惡行中往者優婆夷¶以酒因縁
故遂毁餘四戒¶是名惡行數酒為放逸根¶不飲閉惡道
能獲信樂心¶去慳能捨財首羅聞佛説¶能獲無量益我
都無異意¶而欲毁犯者略説而言之¶寧捨百千命不毁
<pb:KR6s0002_WYG_099-4a>
犯佛教¶寧使身乾枯終不飲此酒¶假使毁犯戒夀命百
千年¶不如護禁戒即時身命滅¶決定能使差我猶故不
飲¶況今不定知為差為不差¶作是決定心心生大歡喜¶
即獲見真諦所患得消除
惟大智之人厭世修道雖具持戒内懐定慧¶不現持相
内言實徳故華嚴經云何等為¶離邪命戒此菩薩不作
持戒淨相欲使他知¶内無實徳詐現實徳現實徳相但
持淨戒一向求法¶究竟薩婆若何等為不起惡戒此菩
<pb:KR6s0002_WYG_099-4b>
薩不自¶髙貴言我持戒見犯戒人亦不致呵令其憂¶惱
但其一心持清淨戒勝果剋得不須疑¶惑<md:KR6s0002_T_082-0890c>¶又菩薩藏經
云舍利子菩薩摩訶薩行尸波¶羅蜜多故獲得十種清
淨尸羅汝應知之何¶等為十一者於諸衆生曾無損害
二者於他¶財物不行劫盜三者於他妻妾逺諸染習四¶
者於諸衆生不興欺誑五者和合眷屬無有¶乖離六者
於諸衆生不起麤言由能堪忍彼¶惡言故七者逺離綺
語凡有所言諦審説故¶八者逺諸貪著於他受用無我
<pb:KR6s0002_WYG_099-5a>
所故九者逺¶離瞋恚善能忍受麤言辱故十者逺離邪
見¶由不敬事諸餘天仙及神鬼故¶又大寶積經云第二
持十善業戒者有五事¶利益一能制惡行二能作善心
三能遮煩惱¶四成就淨心五能增長戒¶若人善修不放
逸行八萬四千無量戒品悉¶皆在十善戒中¶又月燈三
昧經云佛言有菩薩能淨持戒¶有十種利益何等為十
一滿足一切智二如¶佛所學而學三智者不毁四不退
誓願五安¶住於行六棄捨生死七慕樂涅槃八得無¶纒
<pb:KR6s0002_WYG_099-5b>
心九得勝三昧十不乏信財¶又六度集經云復有四種
持戒具足智慧何¶等為四一持戒常演説法二持戒常
勤求法¶三持戒正分别法四持戒迴向菩提¶
　　　引證¶
如大莊嚴論説我昔曾聞有諸比丘與諸賈¶客入海採
寶既至海中船舫破壊爾時有一¶年少比丘捉得一枚
板上座比丘不得板¶故將没水中于時上座恐怖惶懼
恐為水漂¶語年少言汝寧不憶佛所制戒當敬上座汝<md:KR6s0002_T_082-0891a>¶
<pb:KR6s0002_WYG_099-6a>
所得板應以與我爾時年少即便思惟如来¶世尊實有
斯語諸有利樂應先與上座復作¶是念我若以板用與
上座必没水中洄澓¶波浪大海之難極為深廣我於今
者命將不¶全又我年少初始出家未得道果以此為憂¶
我今捨身用濟上座正是其時作是念已而¶説偈言¶
我為自令濟為隨佛語勝¶無量功徳聚名稱徧十方¶軀
命極鄙賤云何違聖教¶我今受佛戒至死必堅持¶為順
佛語故奉板遺身命¶若不為難事終不獲難果¶我若持
<pb:KR6s0002_WYG_099-6b>
此板必度大海難¶若不順聖㫖將没生死海¶我今没水
死雖死猶名勝¶若捨佛所教失於天人利¶及以大涅槃
無上第一樂
説是偈已即便捨板持與上座既授板已¶于時海神感
其精誠即接年少比丘置於岸¶上海神合掌白比丘言
我今歸依堅持戒者¶汝今遭是危難之事能持佛戒海
神説偈報¶曰¶
汝真是比丘實是苦行者¶號爾為沙門汝實稱斯名¶由
<pb:KR6s0002_WYG_099-7a>
汝徳力故衆伴及財寶¶得免大海難一切安𨼆出¶汝言
誓堅固敬順佛所説¶汝是大勝人能除衆患難<md:KR6s0002_T_082-0891b>¶我今當
云何而不加擁護¶見諦能持戒斯事不為難¶凡夫不毁
禁此乃名希有¶比丘處安𨼆清淨自謹慎¶能不毁禁戒
此亦未為難¶未獲於道迹處於大怖畏¶捨已所愛命護
持佛教戒¶難為而能為此最為希有
又論云我昔曾聞有一比丘次第乞食至穿¶珠家立於
門外時彼珠師為於國王穿摩尼¶珠比丘衣赤往映彼
<pb:KR6s0002_WYG_099-7b>
珠其色紅赤彼穿珠¶師即入其舍為比丘取食時有一
鵝見珠赤¶色其狀似肉即便吞之珠師持食以施比丘¶
尋即覓珠不知所在此珠價貴珠師貧急語¶比丘言得
我珠耶比丘恐殺鵝取珠當設何¶計得免斯患即説偈
言¶
我今護他命身分受苦惱¶更無餘方便唯以命代彼¶若
言他持去此言復不可¶説自得無過不應作妄語¶我今
捨身命為此鵝命故¶故縁我護戒因用成解脱
<pb:KR6s0002_WYG_099-8a>
爾時珠師雖聞斯偈語比丘言若不見還汝¶徒受苦終
不相置比丘即四向望無可恃怙¶如鹿入圍莫知所趣
比丘無救亦復如是爾¶時比丘即自斂身端正衣服彼
人語比丘言¶汝今與我鬬耶比丘答言不共汝鬬我自
共¶結使鬭又説偈言¶
我捨身命時墮地如乾薪<md:KR6s0002_T_082-0891c>¶當使人稱美為鵝能捨身¶亦
使於後人皆生憂苦惱¶而捨如此身聞者勸精進¶修行
於真道堅持於禁戒¶有便毁禁戒願樂於持戒
<pb:KR6s0002_WYG_099-8b>
時穿珠師即加棒打以兩手并頭竝皆被¶縛四向顧望
莫知所告而作是念生死受苦¶皆應如是又説偈言¶
我於過去世婬盜捨身命¶如是不可數羊鹿及六畜¶捨
身不可計彼時虚受苦¶為戒捨身命勝於毁禁戒¶假欲
自擁護會歸於當滅¶不如為持戒為他護身命¶捨此危
脆身以取解脱命¶我著糞掃衣乞食以為業¶住止於樹
下以何因縁故¶乃當作偷賊汝宜善觀察
爾時珠師語比丘言何用多語遂加繫縛倍¶更撾打以
<pb:KR6s0002_WYG_099-9a>
繩急絞耳眼口鼻盡皆血出時彼¶鵝者即来食血珠師
瞋忿打鵝即死比丘問¶言此鵝死活珠師答言鵝今死
活何足故¶問時彼比丘即向鵝所見鵝既死涕泣不¶樂
即向鵝説偈言¶
我受諸苦惱望使此鵝活¶今我命未絶鵝在我前死¶我
望護汝命受是極辛苦¶何意汝先死我果報不成
珠師問比丘言鵝今於汝竟是何親愁惱乃<md:KR6s0002_T_082-0892a>¶爾比丘答
言不滿我願所以不樂珠師問¶言欲作何願比丘以偈
<pb:KR6s0002_WYG_099-9b>
答言¶
菩薩往昔時捨身以救鴿¶我亦作是意捨命欲代鵝¶我
得最勝心欲令此鵝命¶久住常安樂由汝殺鵝故¶心願
不滿足
爾時比丘更具説已珠師即開鵝腹而還得¶珠既見珠
已更舉聲號哭語比丘言汝護¶鵝命不惜於身使我造
此非法之事即説偈¶言¶
汝藏功徳事如似灰覆火¶我以愚癡故燒然數百身¶汝
<pb:KR6s0002_WYG_099-10a>
於佛標相極為甚相稱¶我以愚癡故不能善觀察¶為癡
火所燒願當暫留住¶少聽我懺悔猶如脚跌者¶按地還
得起南無清淨行¶南無堅持戒遭是極苦難¶不行毁缺
行不遇如是惡¶持戒非希有要當值此苦¶能持禁戒者
是則名為難¶為鵝身受苦不犯於禁戒¶此事實難有懺
悔既訖已¶即放比丘還
又大莊嚴論説有諸比丘曠野中行為賊劫¶掠剥脱衣
裳時此羣賊懼諸比丘往告聚落¶盡欲殺害賊中一人
<pb:KR6s0002_WYG_099-10b>
先曾出家語同伴言今¶者何為盡欲殺害比丘之法不
得傷草今者<md:KR6s0002_T_082-0892b>¶以草繫諸比丘彼畏傷故終不能往四向
馳¶告賊即以草而繫縛之捨之而去諸比丘等¶既被草
縛恐犯禁戒不得挽絶身無衣服為¶日所炙蚊虻蠅蚤
之所唼嬈從旦被縛至於¶日夕轉到日没晦冥大暗夜
行禽獸交横馳¶走甚可怖畏有老比丘説諸年少説偈
誡¶言¶
若有智慧者能堅持禁戒¶求人天涅槃稱意而獲得¶名
<pb:KR6s0002_WYG_099-11a>
稱普聞知一切咸供養¶必得人天樂亦獲解脱果¶伊羅
鉢龍王以其毁禁戒¶損傷樹葉故命終墮龍中¶諸佛悉
不記彼得出龍時¶能堅持禁戒斯事為甚難¶戒相極衆
多分别曉了難¶如劍林棘聚處中多傷毁¶愚劣不堪任
護持如此戒
是諸比丘為苦所逼不得屈伸及以轉動恐¶傷草命唯
當護戒至死不犯即説偈言¶
我等往昔来造作衆惡業¶或得生人道竊盜婬他妻¶王
<pb:KR6s0002_WYG_099-11b>
法受刑戮計筭不能數¶復受地獄苦如是亦難計¶或受
畜生身牛羊及雞犬¶麞鹿禽獸等為他所殺害¶喪身無
崖限未曾有少利¶我等於今者為護聖戒故¶分捨是微
命必獲大利益<md:KR6s0002_T_082-0892c>¶我等今危厄必定捨軀命¶若當命終後
生天受快樂¶若毁犯禁戒現在惡名聞¶為人所輕賤命
終墮惡道¶今當共立要於此至没命¶假使此日光㬥我
身命乾¶我要持佛戒終不中毁犯¶假使遇惡獸摑裂我
身首¶終不敢毁犯釋師子禁戒¶我寧持戒死不願犯戒
<pb:KR6s0002_WYG_099-12a>
生
諸比丘等聞老比丘説是偈已各正其身不¶動不揺譬
如大樹無風之時枝葉不動時彼¶國王遇出田獵漸漸
遊行至諸比丘所繫之¶處王遥見之心生疑惑謂是露
形尼犍子¶等遣人往看諸比丘等深生慚愧障蔽其身¶
使人審知釋子沙門何以知之右肩黑故即¶便還白言
大王彼是沙門非為尼犍即説¶偈言¶
王今應當知彼為賊所劫¶慚愧為艸繫如鉤制大象
<pb:KR6s0002_WYG_099-12b>
于時大王聞是事已深生疑怪黙作是念我¶今宜往彼
比丘所作是念已即説偈言¶
青艸用繫手猶如鸚鵡翅¶又如祠天羊不動亦不揺¶雖
知處危難黙住不傷艸¶如林為火焚犛牛為尾死
説是偈已往至其所以偈問曰¶
身體極丁壯無病似有力¶以何因縁故艸繫不動揺<md:KR6s0002_T_082-0893a>¶汝
等豈不知身自有力耶¶為咒所迷惑為是苦行耶¶為是
厭患身願⬤説其意
<pb:KR6s0002_WYG_099-13a>
於是比丘以偈答王曰¶
守諸禁戒故不敢挽頓絶¶佛説諸艸木悉是鬼神村¶我
等不敢違是以不能絶¶如似咒場中為虵畫境界¶以神
咒力故毒虵不敢度¶牟尼尊畫界我等不敢越¶我等雖
護命㑹歸於磨滅¶願以持戒死終不犯戒生¶有徳及無
徳俱共捨夀命¶有徳慧命存并復有名稱¶無徳喪慧命
亦復失名譽¶我等諸沙門以持戒為力¶於戒為良田能
生諸功徳¶生天之梯隥名稱之種子¶得聖之橋津諸利
<pb:KR6s0002_WYG_099-13b>
之首目¶誰有智慧者欲壊戒徳瓶
爾時國王聞説偈已心甚歡喜即為比丘解¶艸繫縛而
説偈言¶
善哉能堅持釋師子所説¶寧捨己身命護法不毁犯¶我
今亦歸命如是顯大法¶歸依離熱惱牟尼解脱尊¶堅持
禁戒者我今亦歸命
感應縁(略引/二驗)¶
梁沙門釋法聰<md:KR6s0002_T_082-0893b>¶
<pb:KR6s0002_WYG_099-14a>
隋沙門釋法充¶
後梁南襄陽景空寺釋法聰南陽新野人¶卓然神正性
潔如玉蔬藿是甘無求滋饌因¶至襄陽繖蓋山白馬泉
築室方丈以為棲心¶之宅入谷兩所置蘭若舍今巡山
者尚識故¶基焉初梁晉安王承風来問將至禪室馬騎¶
相從無故却退王慚而返夜感惡夢後更¶再往馬退如
故王乃潔齋躬盡䖍敬方得¶進見初至寺側但覩一谷
猛火洞然良久¶佇望忽變為水經停傾仰水滅堂現以¶
<pb:KR6s0002_WYG_099-14b>
事相詢乃知爾時入水火定也堂内所坐繩¶牀兩邊各
有一虎王不敢進聰乃以手按頭¶著地閉其兩目召王
令前方得展禮因告¶境内多弊虎灾請聰救援聰即入
定須臾有¶十七大虎来至便與受三歸戒勑勿犯㬥百¶
姓又命弟子以布繫諸虎頸滿七日已當来¶於此王至
期日設齋衆集諸虎亦至便與¶飲食解布遂爾無害其
日將王臨白馬泉¶内有白龜就聰手中取食謂王曰此
是雄¶龍又臨靈泉有五色鯉魚亦就手食云此¶是雌龍
<pb:KR6s0002_WYG_099-15a>
王與羣吏嗟賞其事大施而旋有兇¶左右數十壯人夜
来欲劫所施之物遇虎哮¶吼遮遏其道又見大人倚立
禪室傍有松樹¶至止其膝執金剛杵將有守䕶竟夜迴
遑¶日午方返王怪其来方以事首遂表奏聞¶初聰住禪
堂每有白鹿白雀馴伏棲止行¶往所及慈救為先因見
屠者驅猪百餘頭聰¶三告曰解脱首楞嚴猪遂繩解散
去諸屠¶大怒將事加手竝仡然不動便歸過悔罪<md:KR6s0002_T_082-0893c>¶因斷
殺業又於漢水漁人牽網如前三告引¶網不得方復歸
<pb:KR6s0002_WYG_099-15b>
心空網而返又荆州苦旱長¶沙寺遣僧至聰所請雨使
還大降陂池皆滿¶後卒於江陵天官寺即是梁太一年
也其¶寺現有碑記¶
隋江州廬山化城寺釋法充俗姓畢九江人¶也常誦法
華大品末住廬山半頂化城寺修¶定自非僧事未嘗安
履每勸僧衆無以女人¶入寺上損佛化下墜俗謡然以
寺基事重有¶不從者充歎曰生不值佛已是罪縁正教¶
不行義須早死何慮方土不奉戒乎遂於此¶山香鑪峯
<pb:KR6s0002_WYG_099-16a>
自投而下誓粉身骨用生淨土便¶於中虚頭忽倒垂冉
冉而下處於深谷不損¶一毛寺衆不知後有人上峯頂
路望下千¶有餘仞聞人語聲就而尋之乃是充也身¶命
猶存口誦如故迎還至寺僧感死諫為斷¶女人經于六
年方乃卒也世時屬隆暑屍不臭¶爛時當開皇之末年
也(右二驗出/唐髙僧傳)¶
　　忍辱部
　　　¶述意¶¶¶
<pb:KR6s0002_WYG_099-16b>
蓋聞忍之為徳最是尊上持戒苦行所不能¶及是以羼
提比丘被刑殘而不恨忍辱仙¶人受割截而無瞋且慈
悲之道救拔為先¶菩薩之懐愍惻為用常應徧遊地獄
代其受¶苦廣度衆生施以安樂豈容微復觸惱大生¶瞋
恨乃至惡眼出聲慘顔厲色遂相捶打便¶以杖加或父
子兄弟自相損害朋友眷屬反<md:KR6s0002_T_082-0894a>¶更侵傷惡逆甚於鵄梟
含毒逾於蜂蠆所¶以厯劫怨讐生生不絶也¶
　　　勸忍¶
<pb:KR6s0002_WYG_099-17a>
如菩薩藏經云夫忿恚者⬤能損害百千大¶劫所集善
根若諸善根為瞋害已復當經¶於百千大劫方始勤苦
修行聖道若如是者¶阿耨菩提極難可得是故我當被
忍辱鎧以¶堅固力摧忿恚軍舍利子我今為汝廣説其¶
事我念過去為大仙人名修行處時有惡¶魔化作五百
健罵丈夫恒尋逐我與諸惡¶罵晝夜去来行住坐臥僧
坊靜室聚落俗家¶若在街巷若空閑處隨我坐立是諸
化魔¶以麤惡言毁罵訶責滿五百年未曾休廢舍¶利子
<pb:KR6s0002_WYG_099-17b>
我自憶昔五百嵗中為諸魔羅之所訶¶毁未曾於彼起
微恨心恒興慈救而用觀¶察¶又成實論云惡口罵辱小
人不堪如石雨象¶惡口罵詈大人堪受如華雨象行者
常觀前¶人本末因縁或於過去為我父母養育我身¶不
避罪福未曾報恩何須起瞋或為兄弟妻¶子眷屬或是
聖人昔為善友凡情不識何須¶加毁¶又攝論云由觀五
義以除瞋恚一觀一切衆¶生無始已来於我有恩二觀
一切衆生恒¶念念滅何人能損何人被損三觀唯法無
<pb:KR6s0002_WYG_099-18a>
衆¶生有何能損及所損四觀一切衆生皆自受¶苦云何
復欲加之以苦五觀一切衆生皆是¶我子云何於中欲
生損害由此五觀故能滅¶瞋<md:KR6s0002_T_082-0894b>¶又報恩經云假使熱鐵輪
在我頂上旋終不¶為此苦而發於惡言¶成論云行慈心
者臥安覺安不見惡夢天¶護人愛不毒不兵水火不喪¶
又四分律偈云¶
忍辱第一道佛説無為最¶出家惱他人不名為沙門
又遺教經云能行忍者乃可名為有力大人¶又經云見
<pb:KR6s0002_WYG_099-18b>
人之過口不得言已身有惡則應¶發露¶又書云聞人之
過如聞父母之名耳可得聞¶口不得言¶又經云讚人之
善不言已美¶又書云君子揚人之美不伐其善¶又經云
布施不望彼報若得人惠毫⬤已上¶皆當咒願慚愧奉
受¶又書云公子有徳於人願公子忘之人有徳¶於公子
願公子勿忘¶又云施人慎勿念受施慎勿忘¶又經云恕
已可為喻勿殺勿行杖¶又書云己所不欲勿施於人當
知内外¶教其本均同雖形有黑白然立行無殊若乖¶斯
<pb:KR6s0002_WYG_099-19a>
㫖便同鄙俗何依内外如經云佛為衆生¶説法斷除無
明暗惑猶若良醫隨疾授藥是¶名内教¶又書云天道無
親唯仁是興是名外教¶又若出家之人能觀苦空無常
無我厭離生¶死至求出世是為依内若乖斯行翻為外¶
俗在家之人若能厭捨俗情欣慕髙志專<md:KR6s0002_T_082-0894c>¶崇三寳修持
四徳奉行孝悌仁義禮智貞和¶愛敬能行斯行翻同為
内若違斯㫖還同¶外道在俗之人能隨内教便悟真理
心常¶㑹道漸進勝途至趣菩提既知如是欲行¶此行唯
<pb:KR6s0002_WYG_099-19b>
須自卑推徳與他如拭塵巾攬垢¶向己持淨與人故經
云退而得者佛道也¶故書云君子讓而得之為是義故
常須進勝¶他人恒須剋己責躬也¶
　　　忍徳¶
如大寳積經云第三忍辱有十事一不觀於¶我及我所
相二不念種姓三破除憍慢四¶惡来不報五觀無常想
六修於慈悲七心不¶放逸八捨於飢渴苦樂等事九斷
除瞋恚十¶修習智慧若人能成如是十事當知是人能¶
<pb:KR6s0002_WYG_099-20a>
修於忍¶又月燈三昧經云佛言若有菩薩住於慈忍¶有
十種利益何等為十一火不能燒二刀不¶能割三毒不
能中四水不能漂五為非人所¶護六得身相莊嚴七閉
諸惡道八隨其所樂¶生於梵天九晝夜常安十其身不
離喜樂又¶私呵昧經云佛言忍有六事得一切智¶何等
為六一得身力二得口力三得意力四¶得神足力五得
道力六得慧力¶又六度集經云復有四種忍辱具足智
慧何¶等為四一於求法時忍他惡罵二於求法時¶不避
<pb:KR6s0002_WYG_099-20b>
飢渴寒熱風雨三於求法時隨順和尚¶阿闍梨行四於求
法時能忍空無相無願¶又比丘避女人惡名經偈云¶
雖聞多惡名苦行者忍之<md:KR6s0002_T_082-0895a>¶不應苦自言亦不應起惱¶聞聲恐
怖者是則林中獸¶是輕躁衆生不成出家法¶仁者當堪耐下
中上惡聲¶執心堅住者是則出家法¶不由他人語令汝成
刼賊¶亦不由他語令汝得羅漢¶如汝自知已諸天亦復知
　　　引證¶
如五分律云佛告諸比丘過去世時阿練¶若池水邊有
<pb:KR6s0002_WYG_099-21a>
二鴈與一龜共結親友後時池¶水涸竭二鴈作是議言
今此池水涸竭親¶友必受大苦議已語龜言此池水涸
竭汝¶無濟理可銜一木我等各銜一頭將汝著¶大水處
銜木之時慎不可語即便銜之經¶過聚落諸小兒見皆
言鴈銜龜去鴈銜龜去龜即瞋¶言何預汝事即便失木
墮地而死爾時世尊¶因此説偈言¶
夫士之生斧在口中所以斫身¶由其惡言應毁反譽應
譽反毁¶自受其殃終無復樂
<pb:KR6s0002_WYG_099-21b>
佛言龜者調達是也昔以瞋語致有死苦今¶復瞋罵如
来墮大地獄¶又法句喻經云昔者羅雲未得道時心性
麤¶獷言少誠信佛𠡠羅雲汝到賢提精舍中住¶守口攝
意勤修經戒羅雲奉教作禮而去住¶九十日慚愧自悔
晝夜不息佛往見之羅¶雲歡喜趣前禮佛安繩牀坐佛
踞繩牀告¶羅雲曰澡盤取水為吾洗足羅雲受教為<md:KR6s0002_T_082-0895b>¶佛
洗足洗足已訖佛語羅雲汝見澡盤中¶洗足水不羅雲
白佛唯然見之佛語羅雲¶此水可用飲食以不羅雲白
<pb:KR6s0002_WYG_099-22a>
言不可復用¶所以者何此水本實清淨今以洗足受於塵¶
垢是故不可復用佛語羅雲汝亦如是雖¶為吾子國王
之孫捨世榮禄得為沙門不念¶精進攝身守口三毒垢
⬤充滿胷懐亦如此¶水不可復用佛語羅雲棄澡盤中
水羅雲¶即棄佛語羅雲澡盤雖空可用盛飲食不¶耶白
佛言不可復用所以然者用有澡盤¶之名曾受不淨故
佛語羅雲汝亦如是雖¶為沙門口無誠信心性剛強不
念精進曾¶受惡名亦如澡盤不中盛食佛以足指撥¶卻
<pb:KR6s0002_WYG_099-22b>
澡盤應時輪轉而走自跳而墮數返乃¶止佛語羅雲汝
寧惜澡盤恐破不羅雲白¶佛洗足之器賤價之物意中
雖惜不大殷勤¶佛語羅雲汝亦如是雖為沙門不攝身
口麤¶言惡説多所中傷衆所不愛智者不惜身死¶神去
輪轉三塗自生苦惱無量諸佛賢聖所¶不愛惜亦如汝
言不惜澡盤羅雲聞之慚愧¶怖悸譬如戰象兩牙二耳
四脚及尾九兵皆¶嚴先須護鼻所以者何象鼻輭脆中
箭即死¶人犯九惡唯當護口所以護口當畏三塗十¶惡
<pb:KR6s0002_WYG_099-23a>
盡犯不護口者如象損鼻人犯十惡不惟¶三塗毒痛辛
苦即説偈云¶
我如象鬬不恐中箭常以誠信¶度無戒人譬象調伏可
中王乗¶調為尊人乃受誠信
羅雲聞佛懇惻之誨感激自厲剋骨不忘<md:KR6s0002_T_082-0895c>¶精進柔和懐
忍如地識想靜寂即得阿羅漢¶道¶又羅雲忍辱經云爾
時羅雲向一不信婆羅¶門家乞食吝惜不與羅雲被打
頭破血出復¶撮沙鉢中羅雲含忍心不加報即持鉢¶至
<pb:KR6s0002_WYG_099-23b>
河洗頭鉢已而自説云我自行分衞無¶事横忤我我痛
斯須間奈彼長苦何猶如¶利劍割臭屍臭屍不知痛非
劍之不利又如¶天甘露飼彼溷猪食溷猪捨之走非是
甘露¶之不美我以佛真言訓世凶愚凶愚不思豈¶不然
乎還已白佛佛言夫惡心之興是以¶之衰輕薄惡人命
終于夜半當入無擇地獄¶之中獄鬼加痛毒無不至八
萬四千嵗其夀¶乃終魂神更受含毒蟒身毒還自害其
身¶終而復始續受蝮形常食沙土萬嵗乃畢¶以瞋恚意
<pb:KR6s0002_WYG_099-24a>
向持戒人故受毒身以沙土投鉢¶中故世世食沙土而
死罪畢為人母懐之時¶當有重病家中日耗兒生鈍頑
都無手足¶其親驚怪皆曰何妖来為不祥即取捐之著¶
于四衢路人往来無不愕然競以瓦石刀杖¶擊頭陷腦
窮苦旬日乃死死後魂靈即復更¶生輒無手足鈍頑如
前經五百世重罪乃¶畢後生為人常有頭痛之患夫人
處世不能¶忍者所生之處不值佛世違法逺僧常在三¶
塗若蒙餘福得出為人禀性常愚凶虐自¶逐為人醜陋
<pb:KR6s0002_WYG_099-24b>
衆所惡憎生輒貧窮聖賢不¶祐¶又雜阿含經云爾時尊
者舍利弗大目犍¶連住耆闍崛山中時尊者舍利弗新
剃⬤時<md:KR6s0002_T_082-0896a>¶有伽吒及優波伽吒鬼優波伽吒鬼見尊者¶舍
利弗新剃鬚髮語伽吒鬼言我今當往打¶彼沙門頭伽
吒鬼言汝莫作是語此沙門大¶徳大力汝莫起瞋長夜
得大不饒益苦如是¶再三説時優波伽吒鬼再三不用
伽吒鬼語¶即以手打尊者舍利弗頭打已尋自言喚燒¶
我伽吒煑我伽吒再三喚已陷入地中墮阿¶毗地獄目
<pb:KR6s0002_WYG_099-25a>
連聞舍利弗為鬼所打即往問¶言云何尊者苦痛可忍
不舍利弗答言尊者¶目連雖復苦痛意能堪忍不至大
苦目連語¶舍利弗言奇哉尊者舍利弗真為大徳大力¶
此鬼若以手打耆闍崛山者能令碎如糠糟¶況復打人
而不苦痛爾時舍利弗語目連我¶實不大苦痛時舍利
弗大目犍連共相慰勞¶時世尊以天耳聞其語聲已即
説偈言¶
其心如剛石堅住不傾動¶染著心已離瞋者不及報¶若
<pb:KR6s0002_WYG_099-25b>
如此修心何有苦痛憂
又新婆沙論云曾聞過去此賢劫中有王名¶羯利時有
仙人號為忍辱住一林中勤修苦¶行時羯利王除去男
子與内宫眷屬作諸妓¶樂遊戲林間縱意娛樂經久疲
厭而便睡眠¶内宫諸女為華果故遊諸林間遥見仙人
於¶自所止端身靜思便馳⬤之皆集其所到¶已頂禮圍
遶而坐仙人即為説欲之過所謂¶諸欲皆是不淨臭⬤
之法是可呵責是可厭¶患誰有智者當習近之諸姊皆
<pb:KR6s0002_WYG_099-26a>
應生厭捨離¶王從睡覺不見諸女便作是念將無有人
誘¶奪去耶即拔利劍處處求覓乃見諸女在仙<md:KR6s0002_T_082-0896b>¶人邊圍
遶而坐生大瞋恚是何大鬼誘我諸¶女即前問之汝是
誰耶答言我是仙人復¶問在此作何事耶答曰修忍辱
道王作是¶念此人見我瞋故便言我修忍辱我今試之¶
即復問言汝得非想非非想處定耶答言不¶得次第責
問乃至汝得初靜慮耶答言不得¶王倍瞋忿語言汝是
未離欲人云何恣情觀¶我諸女復言我是修忍辱人可
<pb:KR6s0002_WYG_099-26b>
伸一臂試¶能忍不爾時仙人便伸一臂王以利劍斬之¶
如斷藕根墮於地上王復責問汝是何人答¶言我是修
忍辱人時王復命伸餘一臂即復¶斬之如前責問仙人
亦如前答言我是修忍¶辱人如是次斬兩足復截兩耳
又割其鼻一¶一責問答皆如前令仙人身七分墮地作
七¶瘡已王心便止仙人告言王今何故自生疲¶厭假使
斷我一切身分猶如芥子乃至微塵¶我亦不生一念瞋
忿所言忍辱終無有二復¶發是願如汝今日我實無辜
<pb:KR6s0002_WYG_099-27a>
而斷我身令成¶七分作七瘡孔我未来世得阿耨菩提
時以¶大悲心不待汝請最初令汝修七種道斷七¶隨眠
當知爾時忍辱仙人者即今世尊釋迦¶牟尼是羯利王
者即今具夀憍陳那是¶故憍陳那見聖諦已佛以神力
除破闇障令¶其憶念過去世事使便自見為羯利王佛
為¶仙人自以利劍斷佛七支作七瘡孔佛不瞋¶恨及以
誓願欲饒益之佛豈違背昔願憍陳¶那聞已極懐恥愧
合掌恭敬¶
<pb:KR6s0002_WYG_099-27b>
　
　
　
　
　
　
　
　法苑珠林卷九十九
<pb:KR6s0002_WYG_099-28a>
音釋
　轡勒(轡兵媚切勒厯德切/轡勒馬頭絡銜也)騁(丑郢切/馳騖也)諐瑕(諐去乾切/瑕胡加切)
　(諐瑕並/過也)葶藶(葶特丁切/藶即擊切)艾(五葢切/艸名)沸(方味切/涌也)衝(尺容/切突)
　(也/)赫(呼格切/明盛也)爆(北教切/火烈也)療(力嶠切/治病也)沮(慈呂切/遏也)殁(莫勃/切終)
　(也/)薩婆若(梵語也此云一/切智若爾者切)枚(莫杯切/猶箇也)洄澓(洄户恢切/澓房六切)
　(洄澓水/施流也)撾(陟𤓰切/捶擊也)絞(古巧切/絣縛也)跌(徒結切/踣也)剝(北角切/禠也)挽
　(無逺切/掣也)唼嬈(唼子合切齧也/嬈而招切擾同)摑(古獲切打/也⬤也)犛(謨交切/長髦牛)
　(也/)梯隥(梯他奚切階也隥都/鄧切登陟之道也)藿(忽郭切/香艸也)佇(直呂切/立也)遏
<pb:KR6s0002_WYG_099-28b>
　(烏割切/止也)馴(詳遵切以漸/而致曰馴)仡(魚乞切/勇壯也)陂(波為切障/水澤也)謡(餘/昭)
　(切/)仞(而振切八/尺曰<md:KR6s0002_T_082-0896c>¶仞)鵄梟(鵄赤脂切䲷古堯/切鵄梟惡鳥名)蠆(丑戒切/毒蠱也)獷
　(古猛切/麤惡也)踞(居御切據物/而坐曰踞)跳(徒弔切/超越也)悸(其季切/心動也)撮(七活/切慼)
　(聚而捎/取也)飼(祥吏切以/食食之也)溷(胡困/切)蟒(莫朗切/虵名)蝮(房六切/毒蟲也)愕
　(五各切/驚也)
