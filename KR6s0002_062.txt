# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_041-0607c>
#+PROPERTY: JUAN 62

<pb:KR6s0002_WYG_062-1a>
欽定四庫全書
　法苑珠林卷六十二
　　　　　　　　　　　　唐　釋道世　撰
　忠孝篇第四十九之餘
　　太子部¶
如報恩經云佛告阿難過去久逺無量無邊¶阿僧祇劫
有佛出世號毗婆尸入涅槃後於¶像法中波羅奈國王
名羅闍其王統領六十¶小國王有太子作小國王有一
<pb:KR6s0002_WYG_062-1b>
大臣名羅睺¶羅心生惡逆殺害大王并二太子王⬤小
子¶作邊國王仁性調善天神敬愛生一太子名¶須闍提
年始七嵗聰明慈孝王甚愛念時神¶語王羅睺大臣謀
奪國位收殺父王并殺二¶兄軍馬不久當來殺王今可
逃避王聞是語¶心驚毛豎仰而問曰卿是何人但聞其
聲不¶見其形所宣實不即報王言我是大王守宫¶殿神
以王福徳正法治國不枉人民故先相¶告王宜速出衰
禍不久正爾當至王聞是已¶即入宫中便自思惟欲投
<pb:KR6s0002_WYG_062-2a>
他國時向隣國有¶其二道一道計行七日乃到一道計
行十四¶日至王即尋辦七日糧食抱兒而去夫人隨¶後
時去忩忩心意荒迷或誤著十四日¶道其路嶮難復無
水草初發唯將一人食糧¶而於今者三人共食數日糧
盡前路猶逺王<md:KR6s0002_T_049-0656a>¶與夫人舉聲大哭怪哉苦哉我從生來
未曽¶聞有如是苦惱何其今日身自受之窮厄並¶至舉
身投地自悔言我等宿世作何惡行今¶受此禍思已大
哭悶絶躃地復自思念不可¶三人併命此死宜殺夫人
<pb:KR6s0002_WYG_062-2b>
取肉活身并續子¶命念已拔刀欲殺夫人其子見王欲
殺其母¶前捉王手問其因縁王即涕泣悲淚滿目㣲¶聲
語子欲殺汝母取其血肉以續餘命若不¶殺者亦當自
死我身亦爾今者死活竟何所¶在為活子命欲殺汝母
子白父言王若殺母¶我亦不食何處有子噉於母肉既
不噉肉子¶當俱死王今宜可殺子取肉濟父母命王聞¶
子言即便悶絶宛轉躃地而語子言子如¶吾目何處有
人自挑目食吾寧喪命終不殺¶子噉其肉也子又語父
<pb:KR6s0002_WYG_062-3a>
言若斷子命肉則⬤¶爛未得幾日唯願父母宜可日日
就子身上¶割肉三斤分作三分二分奉父母一分自食
以¶續身命父隨子言割肉三斤支命進路二日¶未到身
肉轉盡骨節相連餘命未斷即便倒¶地父母見已尋前
抱持舉聲大哭而作是言¶我等無狀横噉汝肉使汝苦
痛前路猶逺未¶達所在汝肉已盡今者併命聚屍一處
子諫¶父言已噉子肉進路至此計前里程餘一日¶在子
身今者捨命在此仰願父母莫如凡人¶併命一處可於
<pb:KR6s0002_WYG_062-3b>
子身諸支節間悉割餘肉用¶濟父母可達所在父母隨
言割得少肉分作¶三分一分與兒二分自食食已别去
子起立¶住看父母去父母爾時舉聲大哭隨路而去¶父
母去逺不見太子戀其父母目不暫捨良<md:KR6s0002_T_049-0656b>¶久躃地身體
血出蚊䖟唼食楚毒苦痛不可¶復言餘命未斷發聲立
誓願宿世殃惡從是¶除盡自今已往更不敢作今我身
肉供養父¶母願我父母常得餘福卧安覺安不見惡夢¶
天䕶人愛縣官盜賊隂謀消滅觸事吉祥餘¶身血肉施
<pb:KR6s0002_WYG_062-4a>
此諸蟲皆使飽滿令我來世得成¶佛道施以法食除汝
飢渴生死重病發是願¶時天地大動日無精光帝釋見
已即便化作¶師子虎狼恐怖太子欲來搏嚙太子語言¶
汝欲噉我隨意取食何為見怖釋即語言我¶非師子虎
狼之屬是天帝釋故來試卿太子¶聞已歡喜無量釋問
太子汝於今者難捨能¶捨能以身肉供養父母如是功
徳願作何等¶天王人王梵王魔王耶太子答言我不願
此¶欲求佛道度脱一切天帝釋言佛道長逺¶久受勤苦
<pb:KR6s0002_WYG_062-4b>
然後乃成汝云何能受如是苦太¶子答言假使熱鐵在
我頂上終不以苦退於¶佛道天帝釋言汝唯空言誰當
信汝太子¶尋即立誓願言若我欺誑天帝釋者令我身¶
瘡始終莫合若不爾者令我平復血變為乳¶太子誓已
即時身體平復如故血白為乳身¶體形容端正倍常釋
即讃言若得佛道願¶先度我爾時父母到隣國已向彼
國王具説¶上事吾子孝養身肉供養其事如是隣國聞¶
已感其慈孝即與兵衆遣還歸國往伐羅睺¶父將兵衆
<pb:KR6s0002_WYG_062-5a>
順道還過與子别處即自念言吾¶子死矣當收身骨還
歸本國舉聲悲哭隨路¶求覓遙見太子身體平復端正
倍常即前抱¶持悲喜交集語太子言兒今活耶爾時太
子<md:KR6s0002_T_049-0656c>¶具以上事向父母説父母歡喜共載大象還歸¶本國
太子福徳慈孝力故伐得本國父王即立¶太子為王佛
告阿難爾時父者今現我父悦¶頭檀是爾時母者今現
我母摩耶夫人是太¶子者今我身是時帝釋者今阿若
憍陳如是¶
<pb:KR6s0002_WYG_062-5b>
　　睒子部¶
如睒子經云過去世時迦夷國中有一長者¶無有兒子
夫妻喪目心願入山求無上道修¶清淨志信樂空閑時
有菩薩名一切妙見心¶作念言此人發意㣲妙眼無所
見若入山者¶必遇枉害菩薩夀終願生長者家名之為
睒¶至孝仁慈奉行十善晝夜精進奉事父母如¶人事天
年過十嵗睒子長跪白父母言本發¶大意欲入深山求
志空寂無上正真豈以子¶故而絶本願父母取語便即
<pb:KR6s0002_WYG_062-6a>
入山睒以家中¶財物皆施貧者便至山中以蒲為屋施
作牀¶縟不寒不熱恒得其宜入山一年衆果豐¶美食之
皆甘泉水涌出清而且涼池華五色¶鳥獸音樂慈心相
向無復害意睒至孝慈⬤¶地恐痛天神山神常作人形
晝夜慰勞睒著¶鹿皮衣提瓶取水麋鹿衆鳥亦復往飲
不相¶畏難時有迦夷國王入山射獵王見水邊羣¶鹿引
弓射之箭誤中睒胷睒被毒箭舉聲大¶呼言誰持一箭
射殺三道人王聞人聲即便下¶馬往到睒前睒謂王言
<pb:KR6s0002_WYG_062-6b>
象坐牙死犀坐角亡¶翠為毛終麋鹿為皮害我今無事
正坐何等¶死耶王問睒言卿是何等人被鹿皮衣與禽¶
獸無異睒言我是王國人與盲父母俱來學¶道二十餘
年未曽為虎狼毒蟲所見枉害今<md:KR6s0002_T_049-0657a>¶我為王所射殺登爾
之時山中暴風忽起吹¶折樹木百鳥悲鳴師子熊羆走
獸之輩皆大¶號呼日無精光流泉為竭衆華萎死雷電
動¶地時盲父母驚起相謂曰睒行取水經久不¶還将無
為毒蟲所害禽獸號呼不如常時風¶起樹折必有灾異
<pb:KR6s0002_WYG_062-7a>
王時怖懼大自悔責我作¶無狀本欲射鹿箭誤相中射
殺道人其罪甚¶重坐貪小肉而受重殃我今一國珍寳
之物¶宮殿伎女丘郭城邑以救子命時王便以¶手挽拔
睒胷箭深不得出飛鳥走獸四面雲¶集號呼動山王益
惶怖三百六十節節節¶皆動睒語言非王之過自我宿
罪所致我不¶惜身命但憐盲父母年既衰老兩目復盲
一¶旦無我亦當終沒無瞻視者以是懊惱非為¶毒痛王
復重言我寧入泥犁百劫受罪使睒¶得活若子命終我
<pb:KR6s0002_WYG_062-7b>
不還國便住山中供養卿¶父母如卿在時勿以為念諸
天龍神皆當證¶知不負此誓睒聞王誓心喜悦豫唯死
不¶恨以我父母仰累大王供養道人現世罪滅¶得福無
量王言卿語我父母處及卿未死使¶我知之睒即指示
從此步徑去此不逺自當¶見一草屋我父母在中王徐
徐行勿令我父¶母怖懼以善權方便解悟其意為我上
謝¶無常今至當就後世不惜我命但念父母年¶老兩目
復盲一旦無我無所依仰以是懊惱¶用自酷毒死自常
<pb:KR6s0002_WYG_062-8a>
分宿罪所致無得脱者今¶自懴悔願罪滅福生世世相
值不相逺離願¶父母終保年夀勿有憂患天龍鬼神常
隨䕶¶助災害消滅王領此言便將數人徑詣父母<md:KR6s0002_T_049-0657b>¶所王
去之後睒便奄絶鳥獸號呼遶睒屍上¶口舐胷血盲父
母聞聲以益憎怖王行既疾¶觸動草木肅有人聲父母
驚言此是何人非¶我子行王言我是迦夷國王聞道人
在山學¶道故來供養父母言大王善來勞屈威尊逺¶臨
草野王體安不宫殿夫人太子官屬國民¶皆安善不風
<pb:KR6s0002_WYG_062-8b>
雨和調五穀豐足隣國不相侵害¶不王答道人言蒙道
人恩皆自平安王問訊¶盲父母言來在山中勞心勤苦
樹木之間飛¶鳥走獸無侵害不山中寒暑隨時安不盲
父¶母言蒙王厚恩常自安𨼆我有孝子名睒常¶與我取
果蓏泉水恒自豐饒山中風雨和調¶無有乏短我有草
席可坐果蓏可食睒行取¶水且欲來還王聞傷心淚出
且言我罪惡無¶狀入山射獵見水邊羣鹿引弓射之箭
誤中¶睒故來相語父母聞之舉身自撲如大山崩¶地乃
<pb:KR6s0002_WYG_062-9a>
為動王便自前扶牽父母號哭仰天自¶説我子孝慈蹈
地恐痛有何等罪而射殺之¶向者風起樹木百鳥一時
悲鳴疑我子死父¶母啼呼父言且止人生必死不可得
却今且¶問王射睒何許今為死活王説睒言父母感¶絶
我一旦無子俱亦當死¶依襍寳藏經云王便悲泣而説
偈言¶
　　我為斯國王　遊獵於此山¶　但欲射禽獸
　　不覺中害人¶　我今捨王位　來事盲父母¶
<pb:KR6s0002_WYG_062-9b>
　　與汝子無異　慎莫生憂苦
盲父母以偈答王言¶
　　我子慈孝順　天上人中無<md:KR6s0002_T_049-0657c>¶　王雖見憐愍
　　何得如我子¶　王當見憐愍　願將示子處¶
　　得在兒左右　并命意分足
於是王將父母向兒所椎胷懊惱號咷而言¶我子慈仁
孝順無比天神山神樹神河池諸¶神皆向説言¶
　　釋梵天世王　云何不佐助¶　我之孝順子
<pb:KR6s0002_WYG_062-10a>
　　使見如此苦¶　深感我孝子　而速救濟命
又睒子經云願王牽我二人往臨屍上王即¶牽盲父母
往到屍上父抱其腳母抱其頭仰¶天大呼母便以舌舐
睒胷瘡願毒入我口¶我年已老目無所見以身代子睒
活我死死¶不恨也睒若至孝天地所知者箭當拔出毒¶
藥當除睒當更生於是第二忉利天王坐即¶為動以天
眼見二道人抱子呼哭乃聞第四¶兜術天宫皆動釋梵
四天王即從第四天王¶如人屈伸臂頃來下睒前以神
<pb:KR6s0002_WYG_062-10b>
藥灌睒口中¶藥入睒口箭自拔出更活如故父母驚喜
見¶睒已死更活兩目皆開飛鳥走獸皆大歡喜¶風息雲
消日為重光泉水涌出衆華五色樹¶木華榮倍於常時
王大歡喜不能自勝禮天¶帝釋還禮父母及與睒子願
以國財以上道¶人睒曰王欲恩者王且還國安𨼆人民
皆¶令奉戒王勿復射獵夭傷蟲獸現世身不安¶𨼆夀盡
當入泥犁中人居世間恩愛暫有别¶離久長不可常保
王宿有功徳今得為王莫¶以得自在故而自放逸王自
<pb:KR6s0002_WYG_062-11a>
悔責從今已後¶當如睒教從者數百皆大踊躍奉持五
戒王<md:KR6s0002_T_049-0658a>¶辭還宫令國中諸有盲父母如睒比者皆當¶供養
不得捐捨犯者重罪於是國中皆如王¶教奉持五戒十
善死得生天無入三惡¶道佛告阿難宿世睒者我身是
也盲父者今¶父王悦頭檀王是盲母者夫人摩耶是迦
夷¶國王者阿難是也時天帝釋者彌勒是使我¶疾成無
上正真道者皆由孝徳也¶
　　業因部¶
<pb:KR6s0002_WYG_062-11b>
如襍寳藏經云佛言若人於父母所作少供¶養獲福無
量少作不順罪亦無量我於過去¶久逺世時生波羅奈
國為長者子字慈童女¶其父早喪與母共居家貧賣薪
日得兩錢奉¶養於母方計轉勝日得四錢以供於母遂
復¶漸差日得八錢供養於母後人投趣獲利轉¶多日一
十六錢奉給於母衆人見其聰明福¶徳皆來勸之入海
採寳聞已白母母見慈孝¶謂不能去戲語之言聴汝入
海兒即結伴尅¶日已定辭去母即抱兒啼哭而言不待
<pb:KR6s0002_WYG_062-12a>
我死¶何由得去兒已許他恐負言信便自掣出絶¶母頭
髮殤數十根遂去入海多得寳還至於¶中路徒伴在前
童女獨後失伴錯道到一山¶上見瑠璃城飢渴往趣有
四玉女擎四如意¶珠作唱伎樂出城來迎四萬嵗中受
大快¶樂復生猒心捨之而去見頗梨城有八玉¶女擎八
如意珠作樂來迎八萬嵗中極大歡¶喜後猒捨去至白
銀城有十六玉女擎十六¶如意珠如前來迎十六萬嵗
受大快樂後復¶捨去至黄金城有三十二玉女擎三十
<pb:KR6s0002_WYG_062-12b>
二如¶意珠如前來迎三十二萬嵗受大快樂後猒<md:KR6s0002_T_049-0658b>¶捨去
到一鐵城入見一人頭戴火輪捨著童¶女頭上而去時
慈童女即問獄卒我戴此輪¶何時可脱獄卒答言世間
有人作罪福業如¶入海經歴諸城然後當來代汝受罪
若無¶代者終不墮地復問我昔作何罪福獄卒答¶言汝
昔兩錢供養母故得瑠璃城四如意珠¶及四玉女四萬
嵗中受其快樂四錢供母得¶頗梨城八如意珠及八玉
女八萬嵗中受諸¶快樂八錢供母得白銀城十六如意
<pb:KR6s0002_WYG_062-13a>
珠十六¶玉女十六萬嵗受於快樂以十六錢供養母¶故
得黄金城有三十二如意珠三十二玉女¶三十二萬嵗
受大快樂以絶母髮今得鐵城¶火輪之報有人代汝乃
可得脱復問獄卒今¶此獄中頗有受罪如我比不答言
無量不¶可稱計聞已念言我㑹不免願使一切應受¶苦
者盡集我身作是念已鐵輪即墮獄卒見¶已鐵叉打頭
尋即命終生兜率天佛告比丘¶昔慈童女今我身是以
是因縁於父母所少¶作善惡獲報無量是故應勤供養
<pb:KR6s0002_WYG_062-13b>
父母又成¶實論云如來於諸聖人及父母等起善惡業¶
則受現報又文殊問經佛説偈云¶
　　日月照諸華　無有恩報想¶　如來無所取
　　不求報亦然
頌曰¶
　　入朝輔主　　立志存忠　　居家事親¶
　　敬誠孝終　　況佛大恩　　普濟無窮¶
　　酬恩報徳　　豈惰䖍躬
<pb:KR6s0002_WYG_062-14a>
感應縁(略引一/十五驗)¶
舜子有事父之感
郭巨有養母之感<md:KR6s0002_T_049-0658c>¶
丁蘭有刻木之感
董永有自賣之感¶
陳遺有焦飯之感
姜詩有取水之感¶
吳逵有供葬之感
<pb:KR6s0002_WYG_062-14b>
蕭固有延葬之感¶
咸沖有哀慟之感
虚之有疾愈之感¶
伯瑜有泣衰之感
石奢有代死之感¶
孝婦有養姑之感
雄和有投水之感¶
千石有墳墓之感¶
<pb:KR6s0002_WYG_062-15a>
舜父有目失始時㣲㣲至後妻之言舜有井¶宂乏舜父
在家貧厄邑市而居舜父夜卧¶夢見一鳳凰自名為雞
口銜米以哺已言雞¶為子孫視之是鳯凰黄帝夢書言
之此子孫¶當有貴者舜占猶也比年糴稻穀中有錢舜¶
也乃三日三夜仰天自告過因至是聴常與¶市者聲故
二人舜前舐之目霍然開見舜感¶傷市人大聖至孝道
所神明矣¶
郭巨河内温人甚富父没分財二千萬¶為兩分弟已獨
<pb:KR6s0002_WYG_062-15b>
取母供養住處比隣有凶宅¶無人居者共推與居無患
妻生男慮養之則¶妨供養乃令妻抱兒已掘地欲埋之
於土中¶得一釜黄金金上有鐵券曰賜孝子郭巨¶
丁蘭河内野王人也年十五喪母刻木¶作母事之供養
如生蘭妻夜火灼母面母面¶發瘡經二日妻頭髮自落
如刀鋸截然後謝¶過蘭移母大道使妻從服三年拜伏
一夜忽¶如風雨而母自還隣人所假借母顔和即與¶不
和則不與(鄭緝之孝子𫝊曰蘭妻誤燒母面即夢見母/痛人有求索許不先白母隣人曰¶枯木何知)
<pb:KR6s0002_WYG_062-16a>
(遂用刀斫木母流血蘭還號造服行喪廷/尉以木減死宣帝嘉之拜太中大夫者也)¶
董永者(鄭緝之孝子感通/傳曰永是千乗人)少偏孤與父居¶乃肆力田畝
鹿車載父自隨父終自賣於富<md:KR6s0002_T_049-0659a>¶公以供喪事道逢一女
呼與語云願為君妻¶遂俱至富公富公曰女為誰答曰
永妻欲¶助償債公曰汝織三百疋遣汝一旬乃畢女¶出
門謂永曰我天女也天令我助子償人債¶耳語畢忽然
不知所在(右此四驗出/劉向孝子𫝊)¶
陳遺吳人少為郡吏母好食鐺底焦飯遺在¶役恒帶囊
<pb:KR6s0002_WYG_062-16b>
每煑食録其焦貽母後孫恩亂聚¶得數升恒帶自隨及
敗多有餓死者遺得¶活母晝夜泣憶遺目為失明耳為
無聞遺還¶入再拜號泣母目豁明(右此一驗出/宗躬孝子𫝊)¶
姜詩字士遊廣漢雒人母好飲江水兒常取¶水溺死婦
痛惜恐母知誑云行學嵗嵗作衣¶投于江中俄而泉涌
出於舍側味如江水甘¶美旦出鯉魚一雙(右此一驗出/東觀漢記)¶
吳逵吳興人也孫恩亂後兄弟嫂從有十三¶喪家貧壁
立冬無被袴晝則傭書夜還作㙛¶夫妻執事無暇自食
<pb:KR6s0002_WYG_062-17a>
朞年辦七墓十三棺逆取傭直以供葬事隣人乃悉折
以為賻一無¶所取躬耕償之晉義熙三年太守張崇禮
辟¶之¶
蕭固字秀異東海蘭陵人何十四世孫¶舊居沛何陪長
陵因家闗中少孝謹遭䘮¶六年雉鵲遊狎其廬麞鹿入
其門牆徴聘¶不就固子芝字英髦孝心醇至除尚書郎¶
有雉十餘喙宿其上嘗上直送至路雉¶飛鳴車側(右此/二驗)
(出鄭緝/之傳)¶
<pb:KR6s0002_WYG_062-17b>
吳中書郎咸沖至孝母王氏失明沖蹔行勅¶婢為母作
食乃取蠐螬蟲蒸食之王氏甚以¶為美不知是何物兒
還王氏語曰汝行後婢<md:KR6s0002_T_049-0659b>¶進吾一食甚甘美極然非魚非
肉汝試問之¶既而問婢婢服實是蠐螬沖抱母慟哭母¶
目霍然開明(右此一驗出/祖台志怪)¶
王虚之廬陵西昌人年十三喪母三十喪¶父二十年鹽
酢不入口病著牀忽有一人來¶問病謂之曰君病尋差
俄而不見又所住屋¶夜有光庭中橘樹隆冬生實病果
<pb:KR6s0002_WYG_062-18a>
尋愈咸¶稱至孝所感(右此一驗出/宗躬孝子傳)¶
韓伯瑜有過其母笞之泣母曰他日未嘗泣¶今何泣也
對曰他日瑜得笞常痛今母力衰¶不能使痛是以泣也¶
石奢楚人事親孝昭王時為令尹行道¶遥見有殺人者
追之乃其父也奢縱父而還¶自繫獄使人言於王曰夫
以父立政不孝廢¶法縱罪不忠請死贖父遂因自刎(右/此)
(二驗出/説苑録)¶
漢書載東海孝婦養姑甚謹姑曰婦養我勤¶苦我已老
<pb:KR6s0002_WYG_062-18b>
何惜餘年久累年少遂自縊死其¶女告官云婦殺我母
官收繫之拷掠毒治孝¶婦不堪苦楚自誣服之時于公
為獄吏曰¶此婦養姑十餘年以孝聞徹必不殺也太守¶
不聽于公爭不得理抱其獄辭哭於府而去¶自後郡中
枯旱三年後太守至思求其所咎¶于公曰孝婦不當死
前太守枉殺之咎當在¶此太守即時身祭孝婦之墓未
反而大雨¶焉長老𫝊云孝婦名周青青將死車載十丈¶
竹竿以懸五旛立誓於衆曰青若有罪願殺¶血當順下
<pb:KR6s0002_WYG_062-19a>
青若枉死血當逆流既行刑已其¶血青黄縁旛竹而上
極標又縁旛而下云
犍¶¶為叔先泥和其女名雄泥和至永建三<md:KR6s0002_T_049-0659c>¶年為縣功
曹縣長趙祉遣泥和拜檄謁巴¶郡太守以十月乗船於
城湍墮水死屍喪不¶得雄哀慟號咷命不圖存告弟賢
及夫人¶令勤覔父屍若求不得吾欲自沈覔之時雄年¶
二十七有子男貢年五嵗貰三嵗又為作繡¶香囊一枚
盛金珠環預嬰二子哀號之聲不¶絶於口昆族私憂至
<pb:KR6s0002_WYG_062-19b>
十二月十五日父喪未¶得雄乗小船於父墮處哭數聲
竟自投水中¶旋流沒底見夢告弟至二十一日與父俱
出¶至期如夢與父相持並浮出江縣長表言郡¶太守肅
登承上尚書遣户曹掾為雄立碑圖¶像其形令知至孝
(右二出/捜神記)¶
唐慈州刺史太原王千石性至仁孝以沈¶謹著稱尤精
内典信心練行貞觀六年父憂¶居喪過禮一食長齋柴
形毁骨立廬於墓左負¶土成墳夜中常誦佛經宵分不
<pb:KR6s0002_WYG_062-20a>
寢每聞擊磬¶之聲非常清徹兼有異香延及數里道俗
聞¶者莫不驚異(右一驗出/𡨕報拾遺)¶
　不孝篇第五十之一
　　¶述意部¶¶
夫以立忠立孝所以揚名於後代行逆行乖¶所以受報
於來苦孝逆升沈善惡胡越故大¶慈愍闍王之凶勃譽
羅雲之善徴將恐不孝¶毒火無由而滅惡逆重闇開了
未期譬如牢¶獄重囚具嬰衆苦抱長枷穿大械帶金鉗
<pb:KR6s0002_WYG_062-20b>
負¶鐵鎖捶撲其軀膿瘡⬤爛周徧形骸臭惡纒¶帀而欲
以此狀求見慈父懇誠難覩也¶
　　五逆部<md:KR6s0002_T_049-0660a>¶
如智度論云佛弟子提婆達多是佛堂弟出¶家學道誦
得六萬法聚精進修行滿十二年¶其後為供養故求至
佛所求學神通佛告憍¶曇汝觀五隂無常可以得道亦
得神通而不¶為説取通之法出求舍利弗目揵連乃至
五¶百阿羅漢皆不為説但言汝當觀五隂無常可¶以得
<pb:KR6s0002_WYG_062-21a>
道可以得通是時阿難未得他心智¶如佛所言以授提
婆達多提婆達多受學通¶法已入山不久便得五通得
五通已自念誰¶當與我作檀越者如王子阿闍世有大
王相¶欲與為親厚到天上取天食還鬱單越取自¶然粳
米至閻浮林中取閻浮果與王子阿闍¶世或自變其身
作象寳馬寳以惑其心或作¶嬰孩種種變態以動其心
王子意惑於奈園¶中大立精舍四種供養并種種襍供
無物不¶備以給提婆達多日日率諸大臣自送五百¶釜
<pb:KR6s0002_WYG_062-21b>
羮餅提婆達多大得供養而徒衆鮮少自¶念我有三十
相減佛未幾直以弟子未集若¶大衆圍遶與佛何異如
是思惟已生心破¶僧五百弟子舍利弗目犍連説法教
化僧還¶和合爾時提婆達多便生惡心推山壓佛金¶剛
力士以金剛杵而遥擲之碎石迸來傷佛¶足指華色比
丘尼呵之復以拳打尼尼即時¶眼出而死作三逆罪與
惡邪師富蘭⬤外道¶等親厚斷諸善根心無悔恨復以
惡毒著指¶爪中欲因禮佛以中傷佛欲去未到於王舍¶
<pb:KR6s0002_WYG_062-22a>
城中地自然破裂火車來迎生入地獄提婆¶達多身有
三十相而不能忍伏其心為供養¶利故而作大罪生入
地獄又涅槃經云善星<md:KR6s0002_T_049-0660b>¶比丘雖復讀誦十二部經獲得
四禪乃至不¶解一偈一句一字之義親近惡友退失四
禪¶退四禪已生惡邪見作如是説無佛無法無¶有涅槃
沙門瞿曇善知相法是故能知他人¶心乃至爾時如來
即與迦葉往善星所善星¶比丘遥見我來見已即生惡
邪之心以惡心¶故生身陷入阿鼻地獄¶又如智度論説
<pb:KR6s0002_WYG_062-22b>
鬱陁羅伽仙人得五神通日¶日飛到國王宫中食王大
夫人如其國法捉¶足而禮夫人手觸即失神通從王求
車乗駕¶而出還其本處入樹林間更求五通乃至為¶鳥
急鳴以亂其意捨樹至水邊求定復聞魚¶鬭動水之聲
此人求禪不得即生瞋恚我當¶盡殺魚鳥此人久後思
惟得定生非有想非¶無想處於彼夀盡下生作飛狸殺
諸魚鳥作¶無量罪墮三惡道又云有一比丘坐得四禪¶
生増上慢謂得阿羅漢恃是而止不復求進¶命欲終時
<pb:KR6s0002_WYG_062-23a>
見有四禪中隂相來便生邪見謂¶無涅槃佛為欺我惡
邪生故即失四禪中隂¶便見阿鼻地獄泥犁中隂相來
命終即生阿¶鼻地獄佛為説偈云¶
　　多聞持戒禪　未得無漏法¶　雖有此功徳
　　此事不可信
又未生怨經云調達嫉佛徒衆還告太子未¶生怨曰汝
父國寳以貢佛僧國藏空竭可早¶圖之即位為王吾興
師往征佛也子可為王¶吾當為佛兩得其所不亦善乎
<pb:KR6s0002_WYG_062-23b>
則勅勢臣奪¶其印綬付王獄禁王意恬然照之宿殃心¶
無恐懼重信佛言王曰吾有何過而罪我乎<md:KR6s0002_T_049-0660c>¶皇后貴人
率土巨細莫不哀慟王顧哭者曰¶佛説天地日月須彌
山海有成必敗盛者即¶衰合㑹有離生者必死輪轉無
際身尚不¶保何國之常王謂太子曰汝每有疾吾為焦¶
心欲以身命救危代汝親之仁恩唯天為上¶汝懐何心
忍為逆惡夫殺親者死入泰山吾¶是爾尊以國惠汝吾
欲至佛請作沙門太子¶曰汝莫多云吾獲宿願豈有赦
<pb:KR6s0002_WYG_062-24a>
哉勅獄吏曰¶絶其餉食以餓殺之瓶沙王向佛所在稽
首¶重拜曰子有天地之惡吾無絲髮之忿被髮仰¶天呼
曰痛乎天豈有斯道哉舉國巨細靡¶不哀慟后謂太子
曰大王桎梏處在牢獄¶坐卧須入欲見大王寧可不乎
太子曰可¶后淨身澡浴以蜜麨塗身入見大王面貌痩¶
瘠不識本形后曰佛説榮樂無常罪苦有恒¶王曰獄吏
絶餉飢渴日久身有八十户户有¶數百種蟲擾吾腹中
血肉消盡夀命且窮¶言之哽咽息絶腹連后曰具招斯
<pb:KR6s0002_WYG_062-24b>
報妾以¶麨蜜塗身可就食之當惟佛誡無忽憂心王¶食
畢已向佛所在哽咽稽首佛説榮福難保¶如幻如夢誠
如尊教吾不懼死唯恨不面稟¶佛清化與鶖鷺子目連
大迦葉講尊道奥¶王謂后曰如目連等衆惱已除得六
神通¶尚為貪嫉梵志所捶豈況吾哉為惡殃追人¶猶影
響佛時難遇神化難聞稟其清化誠亦¶難值吾今死矣
遷神逺逝夫欲建志莫尚佛¶教汝慎守之防來禍矣后
聞王誡重更哀慟¶爾時太子詰獄吏曰絶王食久不死
<pb:KR6s0002_WYG_062-25a>
何為對¶曰皇后入獄身塗麨蜜貢以延命太子曰自<md:KR6s0002_T_049-0661a>¶今
莫令后見王身王飢勢起向佛所在稽首¶即為不飢夜
時為明太子聞之令塞窻牖削¶其足底無令得起而覩
佛明有司即削足底¶其痛無量念佛不忘佛遥為王説
經曰夫善¶惡行殃福歸身可不慎矣瓶沙對曰若當支¶
解寸斬於體終不念惡世尊重曰吾今為佛¶大千日月
天神鬼龍靡不稽首宿之餘殃于¶今不釋豈況凡庶具
招宿殃王即叉手向¶遥稽首今日命終永替神化喐咿
<pb:KR6s0002_WYG_062-25b>
哽¶咽斯須息絶舉國臣民靡不躃踊呼天奈何¶瓶沙大
王即得道跡上生天上三道門塞諸¶障滅矣¶
述曰闍王後悔殷誠重懴具如涅槃不可備¶録據迹似
實約權俱化故依菩薩本行經云¶佛告阿闍世王殺父
惡逆之罪用向如來改¶悔故在地獄中當受世間五百
日罪便當得¶脱唯當自責改往修來莫用愁憂王聞歡
喜¶不能自勝¶又襍寳藏經云昔迦黙國鳩陁扇村中有
一¶老母唯有一子其子勃逆不修仁孝以瞋母¶故舉手
<pb:KR6s0002_WYG_062-26a>
向母適打一下即日出行遇逢於¶賊折其一臂不孝之
罪尋即現報苦痛如是¶後地獄苦不可稱計也¶又百縁
經云佛在世時舍衛城中有一長者¶婆羅門婦産一男
兒容貌弊惡身體臭⬤飲¶母乳時能使乳敗若飲餘者
亦皆敗壊唯以¶酥蜜塗指令舐得濟軀命因為立字名
曰¶得飽後漸長大求佛出家佛告善來比丘鬚¶髮自落
法服著身便成沙門精勤修習得阿<md:KR6s0002_T_049-0661b>¶羅漢果而行乞食
亦不獲得便自悔責入其¶塔中見少坌汙即便掃灑時
<pb:KR6s0002_WYG_062-26b>
到乞食即便豐¶足心懐歡喜白衆僧言從今以往衆僧
塔寺¶聽我掃灑僧即聽許後於一日眠不覺曉舍¶利弗
見佛塔中有少塵坌即便掃之時黎軍支便從眠寤見
舍利弗掃竟心懐悵恨語舍¶利弗汝掃我地令我今者
飢困一日時舍利¶弗聞是語已而告之言我今自當共
汝入城¶受請可得飽滿汝勿憂也聞已心泰受請時¶到
共舍利弗入城受請正值檀越夫妻鬭諍¶竟不得食飢
餓而還時舍利弗於第二日復¶更語言我於今朝當自
<pb:KR6s0002_WYG_062-27a>
將汝受長者請令汝¶飽足時到將往其上中下座皆悉
得食唯此¶一人獨不得食髙聲唱言我不得食爾時主¶
人都無聞者飢困而還爾時阿難聞已深憐¶於第三日
語言我於今朝隨佛受請為汝取¶食足使飽滿然阿難
受持如來八萬四千諸¶法藏門未曽漏脱今故為此黎
軍支比丘取¶其飲食忽不憶空鉢而還於第四日阿難¶
復為取食還其所止道逢惡狗所䶩⬤飲食¶棄地空鉢
而還於第五日大目犍連復為取¶食中道為金翅鳥王
<pb:KR6s0002_WYG_062-27b>
見為摶⬤合鉢將去¶置大海中復不得食於第六日時
舍利弗復¶為取食到彼房門門自然閉復以神力入其¶
房内踊出其前失鉢墮地至金剛際復以神¶力申手取
鉢其口復噤竟不能食時日已¶過口輒自開於第七日
竟不得食極生慚愧¶於四衆前餐沙飲水即入涅槃時
諸比丘見¶是事已怪其所由請佛説本因縁佛告比丘<md:KR6s0002_T_049-0661c>¶
乃往過去無量世中有佛出世號曰帝幢将¶諸比丘遊
行教化時有長者名曰瞿彌見佛¶及僧深生信敬請來
<pb:KR6s0002_WYG_062-28a>
供養日日如是便經父¶亡母故惠施子恡不聽乃至計
食與母母故¶分減施佛及僧子聞瞋恚即便捉母閉著
空¶室鏁户棄去至七日頭母極飢困從子索食¶兒答母
曰何如餐沙飲水足活今者何為索¶食語已捨去竟不
得食母便去世其子命終¶入阿鼻獄受苦畢已還生人
中飢困如是然¶由往昔供養佛故今得值我出家得道
比丘¶聞已歡喜奉行¶又新婆沙論云昔有暴惡者令母
執器自⬤¶牛乳⬤便過量母止之言餘者可留以乳¶犢
<pb:KR6s0002_WYG_062-28b>
子其人既聞忽生瞋忿以手掬乳散其母¶面墮著母身
乳滴多少惡業力故即令彼¶人身上還生爾所白癩¶
　　婦逆部¶
如襍寳藏經云昔有一婦稟性佷戾不順禮¶度每所云
為常與姑反後作方計教其夫主¶自殺其母其夫愚癡
即用婦語便將其母至¶曠野中結縛手足將欲加害罪
逆之甚感徹¶上天雲霧四合為下霹⬤霹殺其兒母即
還¶家其婦開門謂是夫主問言殺未姑答已¶殺至於明
<pb:KR6s0002_WYG_062-29a>
日方知夫死不孝之罪現報如是¶後入地獄受苦無量¶
　
　
　
　
　
　
　
<pb:KR6s0002_WYG_062-29b>
　
　
　
　
　
　
　
　法苑珠林卷六十二
<pb:KR6s0002_WYG_062-30a>
音釋
　睒(失冉/切)鐺(抽庚切釜/屬有足者)賻(音付贈終/者布帛也)髦(謨交/切)縊(於計切/經也)
　檄(刑狄切/牒也)喐咿(喐於六切咿音/伊喐咿悲泣聲)䶩⬤(䶩木詣切齧/也⬤充制切)
