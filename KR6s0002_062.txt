# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:16
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 61
<pb:KR6s0002_SBCK_078-1a>
法苑珠林巻第七十八
　　　唐上都西明寺沙門釋道世玄惲撰
祭祠篇第六十九之餘
感應緣(略引一/十三驗)¶
益州西&KR0047;有石室廟神¶
廬陵太守龐企螻蛄神¶
偓佺槐山採藥父神¶
殷大夫彭祖仙室有虎神¶
漢蔣子文死爲鍾山下神¶
漢㑹稽郢縣女吳望子感神
<pb:KR6s0002_SBCK_078-1b>
晉巴丘縣有巫師感神¶
晉夏侯玄爲司馬景王殺神¶
晉居士張應攺俗祠事佛有神¶
宋陳安居廢祀神事佛有神¶
宋齊僧欽精勤奉佛有徴¶
梁沙門釋僧融有俗施廟有徴¶
唐倪買得妻皇甫氏暴死有徴¶
益州之西雲南之東有神剋山石爲室下有¶民奉祠
之自稱黄石國言此神張良所受黄<md:KR6s0002_T_062-0755c>¶石之靈也淸淨
不停殺諸有祈禱者持百¶張紙一雙筆一丸墨置石
<pb:KR6s0002_SBCK_078-2a>
室中而前請乞先¶聞石室中有聲須&KR0119;問來人何欲
所言便具¶語吉凶不見其形至今如此¶
廬陵太守太原龐企字子及自說其遠祖¶不知幾何
世也坐事繫獄而非其罪不堪拷¶掠自誣伏之及獄
將上有螻蛄蟲行其左¶右其祖乃謂螻蛄曰使爾有
神能活我死不¶當譱乎因投飯與之螻蛄食飯盡去
有頃¶復來形體稍大意每異之乃復與食如此去¶來
至數十日間其大如豚及竟報當行刑¶螻蛄夜掘壁
根爲大孔乃破械從之出去久¶時遇赦得活於是龐
氏世世常以四節祠祀¶螻蛄於都衢處後世稍怠不
<pb:KR6s0002_SBCK_078-2b>
能復特爲饌乃¶投祭祀之餘以祠之至今猶爾¶
偓佺者槐山採藥父也好食松實形體毛¶長七寸兩
目更方能飛行逮走馬以松子遺¶堯堯不服也時受
服者皆三百歳¶也
彭祖者殷時大夫也歴夏而至商末號七¶百常食桂
芝歴陽有彭祖仙室前世云禱請¶風雲莫不輒應常
有兩虎在祠左右今日祠¶之訖地則有兩虎跡也(右/四)
(事出搜/神記)¶
漢蔣子文者廣陵人嗜酒好色挑撻常自¶謂精骨死
當爲神漢末爲秣陵尉逐賊至鍾¶山下賊擊傷額自
<pb:KR6s0002_SBCK_078-3a>
解綬縛之有頃遂死及¶吳先主之初其故吏見文於
道頭乗白馬執¶白羽侍從如平生見者驚走文追之
謂曰我¶當爲此土神以福爾下民耳爾宣告百姓爲
我¶立祠不爾將有大咎是歳夏火疫百姓輒恐<md:KR6s0002_T_062-0756a>¶動頗
有竊祠之者矣文又啓孫氏宫宜爲¶吾立祠不爾將
使蟲入耳爲灾俄有小蟲如¶麤䖟入耳皆死醫不能
治百姓逾恐孫主未¶之信也又下巫祝若不祀我將
又以火吏¶爲灾是歳火灾大發一日數十處火及公
宫¶孫主患之議者以爲&KR0017;有所歸乃不爲厲¶宜有以
禁之於是使使者封子文爲中都矦¶次弟子緒爲長
<pb:KR6s0002_SBCK_078-3b>
水校尉皆加綬爲立廟堂¶轉號鍾山以表其靈今建
康東北蔣山是¶也自是灾厲止息百姓遂大事之(右/此)
(一驗出/搜神記)¶
漢㑹稽郢縣東野有一女子姓吳字望子年¶十六姿
容可愛其鄉里有鼓舞解事者要之¶便往縁塘行半
路忽見一貴人端正非常人¶乗船手力十餘皆整頓
令人問望子今欲¶何之其具以事對貴人云我今正
往彼便可¶入船共去望子辭不敢忽然不見望子旣
到¶跪拜神座見向船中貴人儼然端坐卽蔣侯¶像也
問望子來何遲因擲兩橘與數數¶現形遂降情好望
<pb:KR6s0002_SBCK_078-4a>
子心有所欲輙空中下之¶曾思啗膾一雙鮮鯉應心
而至望子芳香流¶聞數里頗有神驗一邑共奉事經
歴三年望¶子忽生外意便絶往來(右此一驗出/續搜神記&KR0680;)¶
晉巴丘縣有巫師舒禮晉永昌元年病死土¶地神將
送詣太山俗人謂巫師爲道人路過¶福舍門前土地
神問吏此是何等舍門吏曰¶道人舍土地神曰是人
亦是道人便以相付¶禮入門見數千間瓦屋皆懸竹
&KR0277;自然牀¶㯓男女異處有誦經者唄偈者自然飲食¶
者快樂不可言禮文書名已至太山門而又<md:KR6s0002_T_062-0756b>¶身不至
到推土地神神云道見數千間瓦屋¶卽間吏言是道
<pb:KR6s0002_SBCK_078-4b>
人卽以付之於是遣神更錄¶取禮觀未徧見有一人
八手四眼捉金杵逐¶欲撞之便怖走還出門神已在
門迎捉送¶太山太山府君問禮卿在世間皆何所爲
禮¶曰事三萬六千神爲人解除祠祀或殺牛犢¶猪羊
雞鴨府君曰汝罪應上&KR0044;熬使吏牽¶著熬所見一物
牛頭人身捉鐵叉叉禮著¶熬上宛轉身體燋爛求死
不得已經一㝛¶二日府君問主者禮夀命應盡爲頓
奪其命¶挍録藉餘筭八年府君曰錄來牛頭人復以¶
鐵叉叉著熬邊府君曰今遣卿歸終畢餘筭¶勿復殺
生淫祀禮忽還活遂不復作巫師(右一¶驗出/幽冥記)
<pb:KR6s0002_SBCK_078-5a>
晉夏侯玄字太初以當時才望爲司馬景王¶所忌而
殺之玄宗族爲之設祭見玄來靈座¶脱頭置其&KR0342;悉
取果食酒肉以内頸中旣畢¶還自安言曰吾得訴於
上帝矣司馬子元無¶嗣也尋而景王薨遂無子其弟
文王封次子¶爲齊繼景王後攸薨攸子固嗣立又被
殺¶及永嘉之亂有巫見弟云家傾覆正由曹爽¶夏侯
玄二人得訴怨得申故也(出冤/䰟志)¶
晉張應者歴陽人本事俗神鼓舞淫祀咸和¶八年移
居蕪湖妻得病應請禱備至財産¶略盡妻法家弟子
也謂曰今病日困求&KR0017;無¶益乞作佛事應許之往精
<pb:KR6s0002_SBCK_078-5b>
舍中見竺曇鎧曇¶鎧曰佛如愈病之藥見藥不服雖
事無益應¶許當事佛曇鎧與期明日往齋應歸夜夢
見¶一人長丈餘從&KR0047;來入門曰汝家狼藉乃爾<md:KR6s0002_T_062-0756c>¶不淨
見曇鎧隨後曰始欲發意未可責之應¶先巧眠覺便
炳火作高座及&KR0017;子母座曇鎧¶明往應具説夢遂受
五戒斥除神影大設福¶供妻病卽間尋都除愈咸康
二年應至馬溝¶糴鹽還泊蕪湖浦㝛夢見三人以鎠
釣釣¶之應曰我佛弟子牽終不置曰奴叛走多¶時應
怖謂曰放我當與君一升酒調乃放之¶謂應但畏後
人復取汝耳眠覺腹痛泄痢達¶家大困應與曇鎧悶
<pb:KR6s0002_SBCK_078-6a>
絶已久病甚遣呼之適¶值不在應尋氣絶經日而穌
活説有數人以¶鎠釣釣將北去下一坂岸岸下見有
鑊湯刀¶劍楚毒之具應時悟是地獄欲呼師名&KR0111;曇¶
鎧字但喚和尚救我亦時喚佛有頃一人從¶西面來
形長丈餘執金杵欲撞此釣人曰佛¶弟子也何入此
中釣人怖散長人引應去¶謂曰汝命也盡不復久生
可蹔還家頌唄¶三偈并取和上名字三日當復命過
卽生¶天矣應旣穌卽復怵然旣而三日持齋頌¶唄遣
人疏取曇鎧名至日中食畢禮佛讀¶唄徧與家人辭
别澡洗著衣如眠便盡
<pb:KR6s0002_SBCK_078-6b>
宋陳安居者襄陽縣人也伯父少事巫俗鼓¶舞祭祀
神影廟宇充滿其宅父獨敬信釋法¶旦夕齋戒後伯
父亾無子父以安居紹焉安¶居雖卽伯舍而理行精
求淫饗之事廢不復¶設於是遂得篤病而發則爲歌
神之曲迷悶¶惛僻如此者彌歳而執心愈固常誓曰
若我¶不殺之志遂當虧奪者必先自臠截四體乃¶就
其事家人並諌之安居不聽經積二年永¶初元年病
發遂絶但心下微暖家人不殮至<md:KR6s0002_T_062-0757a>¶七日夜守視之者
覺屍足間如有風來飃衣¶動衾於是而穌有聲家人
初懼屍蹷並走避¶之旣而稍能轉動末求飲漿家人
<pb:KR6s0002_SBCK_078-7a>
嘉之問¶從何來安居乃具説所經見云初有人若使¶
者將刀數十呼將去從者欲&KR0350;之使者曰此¶人有福
未可縛也行可三百許里至一城府¶樓宇甚整使者
將至數處如局司所居末有¶人授紙筆與安居曰可
疏二十四通死名安¶居卽如言疏名成數通有一侍
從内出揚聲¶大呼曰安居可入旣入稱有敎付刺姧
獄吏¶兩人一云與大械一云此人頗有福可止三¶尺
械疑論不判乃共視文書久之遂與三尺¶械有頃見
有貴人翼從數十形貌都雅謂¶安居曰汝&KR0218;得來安
居具陳所由貴人曰汝¶伯有罪但宜錄治以先植小
<pb:KR6s0002_SBCK_078-7b>
福故蹔得遊散¶乃敢告訴吾與汝父幼少有舊見汝
依然可¶隨我共遊觀也獄吏不肯釋械曰府君無敎¶
不敢專輒貴人曰但付我不使走逸也乃釋¶之貴人
將安居徧至諸地獄備觀衆苦略與¶經文相符遊歴
未竟有傳敎來云府君喚安¶居安居&KR0252;懼然求救於
貴人貴人曰汝自¶無罪但以實對必無憂也安居至
閤見有鉗¶梏者數百一時俱進安居在第三旣至階
下¶一人服冠冕立于囚前讀諸罪簿其第一者¶云㫺
娶妻之始夫婦爲誓有子無子終不相¶棄而其人本
是祭酒妻亦奉道共化導徒¶衆得士女弟子因而姧
<pb:KR6s0002_SBCK_078-8a>
之遂棄本妻妻常¶冤訴府君曰汝夫婦違誓大義不
罪二終罪¶一也師資義著在三而姧之是父子相婬<md:KR6s0002_T_062-0757b>¶無以異也付法局詳刑次讀第二女人辭¶牒&KR0111;其姓
名云家在&KR0047;陽冠軍縣黄水里家¶安㸑器於福竈口
而此婦眠重嬰兒於竈上¶匍匐走行糞汙爨器中此
婦寤已卽請謝神¶祇盥洗精熟而其舅母罵詈此婦
言無有¶天道&KR0017;神置此女人得行穢汙司命聞知故¶
錄送之府君曰眠竈非過小兒無知又已請¶謝神明
是無罪也舅罵詈言無道誣&KR0618;幽靈¶可錄之來須&KR0119;
而到赤官捉至安居階下人¶具讀名牒爲伯所訴云
<pb:KR6s0002_SBCK_078-8b>
云府君曰此人事¶佛大德人也其伯殺害無&KR0499;訾誑
百姓罪宜¶竆治以㫺有小福故未加罪伯今復&KR0618;訴¶
無&KR0499;敎催錄取未及至而府君遣安居還云¶若可還
去善成勝業可壽九十三努力勉之¶勿復更來也安
居出至閤局司云君可拔卻¶死名於是安居以次抽
名旣畢而欲向遊貴¶人所貴人亦至云知汝無他得
還甚善努力¶修功德吾身福微不辦生天受報於此
輔佐¶府君亦優遊富樂神道之美吾家在宛¶姓某名
某君還爲吾致意㴱盡奉法勿犯佛¶禁可具以所見
示語之也乃以三人送¶安居出門數步有專使送符
<pb:KR6s0002_SBCK_078-9a>
與安居謂曰¶君可持此符經過戍邏以示之勿輙偷
過偷¶過有徒讁也若有水礙可以此符投水中卽¶得
過也安居受符而歸行久之阻大江不得¶渡安居依
言投符朦然如眩乃是其家屋¶前中方地也正聞家
中號慟哭泣所送三人¶勸還就身安居之身已臭穢
吾不復能歸此¶人乃強排之踣於屍腳上安居旣愈
欲驗黄<md:KR6s0002_T_062-0757c>¶水婦人故往冠軍縣尋問果有此婦相見¶依
然如有曩舊云已死得生舅卽以某日而¶亾說所聞
見與安居悉同受五戒師字僧¶昊襄陽人也末居長
沙本與安居同里聞¶其口說安居之終亦親覩果九
<pb:KR6s0002_SBCK_078-9b>
十三焉¶
宋齊僧欽者江陵人也家門奉法年十許歳¶時善相
占云年不過三六父母兄弟甚爲憂¶懼僧欽亦增加
勤敬齋戒精苦至年十七宋¶景平末得病危篤家齋
祈彌厲亦淫祀¶求福疾終不愈時有一女巫云此郎
福力猛¶盛魔䰣所不能親自有善神護之然病久¶不
差運命或將有限世有探命之術少事天¶神頗曉其
數當爲君試効之於野中設酒脯¶之饋燒錢經七日
七夕云始有感見見諸善¶神方爲此郎祈禱&KR0041;益兩
算矣病必得愈¶無所憂也僧欽於是遂差彌加精至
<pb:KR6s0002_SBCK_078-10a>
其後二¶十四年而終如巫所言則一算十二年矣(右/此)
(三人出/冥¶詳記)¶
梁九江廬山東林寺釋僧融篤志汎博遊化¶已任曾
於江陵勸一家受戒奉佛爲業先有¶神廟不復宗事
悉用給施融便徹取送寺¶因畱設福至七日後主人
母見一&KR0017;持赤索欲¶縛之母甚遑懼乃更請僧讀經
行道&KR0017;怪遂¶息融晚還廬山獨㝛逆旅時大雨雪中
夜始¶眠見有&KR0017;兵其&KR0011;甚衆中有&KR0017;將帶甲挾刃¶形
奇壯偉有持胡牀者乃對融前踞之便勵¶色揚聲曰
君何謂&KR0017;神乃無靈耶&KR0297;拽下地¶諸&KR0017;將欲加手融
<pb:KR6s0002_SBCK_078-10b>
黙念觀音稱聲未絶卽見<md:KR6s0002_T_062-0758a>¶所住牀後有一天將可長
丈餘著黄皮袴褶¶手捉金剛杵擬之&KR0017;便驚散甲胄
之屬碎爲¶塵粉融嘗於江陵勸夫妻二人俱受五戒
後¶爲賊引夫遂逃走執妻繫獄遇融於路求哀¶請救
融曰唯至心念觀世音更無餘信婦入¶獄後稱念不
輟因夢沙門立其前足蹵令去¶忽覺身貫三木自然
解脱見門猶閉閽司獻¶重守之計無出理還更眠夢
見向僧曰何不¶早出門自開也旣聞卽起重門洞開
便越席¶而東&KR0047;數里將值民村天夜暗冥其夫先逃¶
夜行晝伏二忽相遇皆大驚駭艸間審問乃¶其夫也
<pb:KR6s0002_SBCK_078-11a>
遂共投商者遠避得免(右此一驗出/梁高僧傳)¶
唐兖州曲阜人倪氏買得妻皇甫氏爲有疾病¶祈禱
泰山稍得瘳愈因被冥道使爲伺命每¶被使卽死經
一二日事了以後還復如故¶前後取人亦衆矣自云
曾被遣取鄉人龐領¶軍小女爲其庭前有齋壇讀誦
久不得入少¶間屬讀誦稍閑又因執燭者詣病女處
乃隨¶而入方取得去問其取由乃府君四郎所命¶府
君不知也論説地獄具有條貫又云地下¶訴說生人
非止一二但人微有福報追不可¶得如其有罪攝之
則易皇甫見被使役至今¶猶存今男子作生伺命者
<pb:KR6s0002_SBCK_078-11b>
兖州見有三四人¶但不知其姓名耳(右此一驗出/冥報拾遺)¶
占相篇第七十
　¶述意部¶¶
夫大敎無私至德同感凡情縁隔造化殊形¶心境相
乘苦樂報異如蠟印印泥印成文現<md:KR6s0002_T_062-0758b>¶其相可占致使
在人畜以别響處胡漢以分¶容貴賤有晦朔之别聖
凡有淸濁之異也¶
　引證部¶
如正見經云時佛㑹中有一比丘名曰正見¶新入法
服有疑念言佛說有後世生至於人¶死皆無相報何
<pb:KR6s0002_SBCK_078-12a>
以知乎此問未發佛已預知¶佛告諸弟子譬如樹本
以一核種四大包毓¶自致巨盛芽葉莖節展轉變易
遂成大樹¶樹復生果果復成樹歳月增益如是無數
佛¶告諸弟子欲踧集&KR0160;實莖節更還作核可得¶以乎
諸弟子言不可得也彼已轉變日就¶朽敗核種復生
如是無極轉生轉易終皆歸¶朽不可復還使成本核
也佛告諸弟子生死¶亦如此本由癡出展轉合成十
二因縁識神¶轉易隨行而往更有父母更受形體不
復識¶故不得還報譬如冶家洋石作鐵鑄鐵爲器¶成
器可還使作石乎正見答言實不可成鐵¶爲石佛言
<pb:KR6s0002_SBCK_078-12b>
識之轉徙住在中隂如成鐵¶轉受他體如鐵成器形
消體易不得復還故¶識禀受人身更有父母已有父
母便有六閉¶一住在中隂不得復還二隨所受身胞
内三¶初生迫痛&KR0111;故識想四生隨地獄故所識念滅¶
更起新見想五已生便著食念故識念斷六¶從生日
長大習所新無復㝛識佛言諸弟子¶識神隨作善惡
臨死隨行所見非故身不可¶復還識故面相答報也
未有道意無有淨眼¶身死識去隨行變化轉受他體
何得相報也¶譬如月晦夜隂以五色物著冥暗中千
萬億¶人不能視物若人把炬照之皆别五色如愚<md:KR6s0002_T_062-0758c>¶癡
<pb:KR6s0002_SBCK_078-13a>
人暗蔽惡道未得道眼往來相報如月¶晦夜欲視五
色終不得見若修經戒守攝其¶意如持炬火人别五
色譬如無手欲書無目¶欲視暗夜貫針水中求火終
不可得汝諸弟¶子勤行經戒㴱思生死本從何來終
歸何所¶得淨結除所疑自解正見聞已歡喜奉行¶
阿育王太子法益壞目因縁經云六道各有其¶相
第一地獄相者¶
　　夫人根元　流浪生死　漂滯馳騁¶
　　墮於五&KR0208;　彼終生此　皆有因縁¶
　　人根相貌　今爲汝說　行步顛蹷
<pb:KR6s0002_SBCK_078-13b>
　　不自覺知　視瞻眩惑　恒喜多&KR0111;¶
　　舉動輕飄　浮遊曠野　此人乃從¶
　　活地獄來　支節煩痛　睡眠驚覺¶
　　夢寤凶惡　黒繩獄來　麤髪戾眼¶
　　長齒喜瞋　聲濁暴疾　合㑹獄來¶
　　語聲高大　不知慚愧　喜鬭喚呼¶
　　不别真僞　眠臥呻吟　夢數驚喚¶
　　當知此人　啼哭獄來　恒喜悲泣¶
　　登高遠望　好鬭家人　無有親踈¶
　　言便致恚　經㝛不食　此人本從
<pb:KR6s0002_SBCK_078-14a>
　　大啼哭來　身大腳細　筋力薄尠¶
　　言語噎塞　聲如破甕　神識不定¶
　　心無孝順　當知此人　阿鼻獄來¶
　　身體麤醜　長苦寒戰　好&KR0044;喜渴¶
　　慳貪嫉妬　見人施惠　自致煩惱¶
　　此人乃從　&KR0044;地獄來　見火驚恐¶
　　復喜暖&KR0044;　行步輕便　不避時宜¶
　　所作尋悔　復欲更施　此人復從<md:KR6s0002_T_062-0759a>¶　　大&KR0044;獄來　小眼喜瞋　所受多&KR0301;¶
　　所造短狹　無廣大心　見大而懼
<pb:KR6s0002_SBCK_078-14b>
　　視小歡喜　此人乃從　優鉢獄來¶
　　赤眼醜形　常喜鬭訟　誹&KR0618;賢聖¶
　　諸得道者　晝夜伺人　非法之行¶
　　當知此人　鉢頭獄來　眼視三&KR0641;¶
　　不孝二親　生便短命　拘牟獄來¶
　　好帶刀劍　強撩人鬭　必爲人殺¶
　　邠持獄來　身生瘡痍　口氣臭處¶
　　與人無親　曠地獄來　形體長大¶
　　行步劣弱　少髪薄皮　恒多病痛¶
　　見人則瞋　貪餮無猒　當知此人
<pb:KR6s0002_SBCK_078-15a>
　　從燄獄來　體白眼青　語便流沫¶
　　言無端緒　好弄塵土　見㴱淤泥¶
　　身臥其上　此人乃從　&KR0069;地獄來¶
　　卷頭黄目　人所惡見　臨事惶怖¶
　　劍樹獄來　手恒執刀　聞鬭便喜¶
　　爲刃所害　從刀獄來　體黒咽塞¶
　　喜止冥室　口出惡言　&KR0044;&KR0069;獄來¶
　　薄力少氣　不得自在　得失之冝¶
　　一不由已　設見屠殺　不離其側¶
　　當知此人　從剝獄來　瞋喜無常
<pb:KR6s0002_SBCK_078-15b>
　　尋知變悔　時能辭謝　不經日夜¶
　　懇責其心　如被刑罰　此人乃從¶
　　毱地獄來　喜㝛臭處　好食麤弊¶
　　所著醜陋　從屎獄來　顔色醜惡¶
　　口氣麤獷　好讒鬭人　善香獄來¶
　　當觀此貌　所從來處　知之遠離¶
　　如避劫燒　地獄之相　略説如是
第二畜生相者¶
　　次説畜生　受形殊異　專心思察¶
　　無造彼緣　語言舒遲　不起瞋恚
<pb:KR6s0002_SBCK_078-16a>
　　謙敬尊長　從象中來　身大臭穢¶
　　堪忍寒&KR0044;　健瞋難解　從駱駞來¶
　　遠行健食　不避險難　憶事識真¶
　　從馬中來　恩和寛仁　堪履寒&KR0044;¶
　　所行無記　從牛中來　高聲無愧¶
　　多所愛念　不别是非　從驢中來¶
　　長幼無畏　恒貪肉食　衆事不難¶
　　從師子來　身長眼圓　遊於曠野¶
　　憎嫉妻子　從虎中來　毛長眼小¶
　　少於瞋恚　不樂一處　從禽中來
<pb:KR6s0002_SBCK_078-16b>
　　性無反覆　喜殺害蠱　獨樂丘塚¶
　　從狐中來　少聲勇健　無有婬欲¶
　　不愛妻子　從狼中來　不好妙服¶
　　伺捕姧非　少眠多怒　從狗中來¶
　　身短毛長　饒食睡眠　不喜淨處¶
　　從猪中來　毛黄卒暴　獨樂山陵¶
　　貪食&KR0160;果　從獼㺅來　多&KR0301;強顔¶
　　無所畏難　行知返覆　從烏中來¶
　　情多色欲　少於分義　心無有記¶
　　從鴿中來　所行返戾　強辦耐辱
<pb:KR6s0002_SBCK_078-17a>
　　不孝父母　顱鳩中來　亦不知法¶
　　復不知非　晝夜愚惑　從羊中來¶
　　好&KR0111;喜談　數親豪族　衆人所愛¶
　　鸚鵡中來　所行䘚暴　樂人衆中¶
　　言語多煩　鸜鵒中來　行步舒緩¶
　　意有所䂓　多害生&KR0011;　從鶴中來<md:KR6s0002_T_062-0759c>¶　　體小好婬　意不專定　見色心惑¶
　　從雀中來　眼赤齒短　語便吐沫¶
　　臥則纏身　從蚖中來　語則瞋恚¶
　　不察來義　口出火毒　從鴆中來
<pb:KR6s0002_SBCK_078-17b>
　　獨處貪食　聲響暗呃　夜則少睡¶
　　從猫中來　穿牆竊盜　貪財健恐¶
　　亦無親踈　從䑕中來　㴱觀相貌¶
　　從畜生來
第三餓&KR0017;相者¶
　　身長多懼　以髪纏身　衣裳垢圿¶
　　從餓&KR0017;來　婬泆慳貪　嫉彼所得¶
　　不好惠施　從餓&KR0017;來　不孝父母¶
　　家室大小　動則諍訟　從餓&KR0017;來¶
　　不信至誠　所行&KR0208;爲　薄力少智
<pb:KR6s0002_SBCK_078-18a>
　　從餓&KR0017;來　聲壞響塞　䘚興瞋恚¶
　　食便好&KR0044;　從餓&KR0017;來　恒乏財貨¶
　　空貧匱陋　智者所嗤　從餓&KR0017;來¶
　　門不事佛　不好聞法　永絶天路¶
　　從餓&KR0017;來　不敬妻子　兄弟姊妺¶
　　人所憎嫉　從餓&KR0017;來　生則孤裸¶
　　無人瞻視　終歸來處　不離㝛縁¶
　　意志褊狹　不好榮飾　所行醜陋¶
　　從餓&KR0017;來　所爲不&KR0023;　所作事煩¶
　　人所驅逐　從餓&KR0017;來　或事喜敗
<pb:KR6s0002_SBCK_078-18b>
　　不審根元　不受人諌　從餓&KR0017;來¶
　　不樂靜處　喜居厠溷　顔貌臭穢¶
　　從風神來　身大喜好　喜貪食肉¶
　　獨樂神祠　從閲叉來　健瞋合鬭¶
　　見物貪著　無有畏忌　從閲叉來<md:KR6s0002_T_062-0760a>¶　　見者毛豎　直前熟視　如似所失¶
　　從羅刹來　體狹皮薄　顔色和悦¶
　　聞樂喜欣　乾沓和來　意好輕飄¶
　　香熏自塗　多諸技術　乾沓和來¶
　　&KR0106;喜歌舞　男女所待　先語後笑
<pb:KR6s0002_SBCK_078-19a>
　　甄陁中來　情性柔輭　曉了時節¶
　　能斷漏結　真陁羅來　此餓&KR0017;相¶
　　閲叉羅刹
第四脩羅相者¶
　　圓眼面方　黄體金髪　盡僃技術¶
　　阿須倫來　直前視地　無有疑難¶
　　見怨輙擊　阿須倫來　此是須倫¶
　　略說其相
第五人相者¶
　　知趣所生　所執不&KR0111;　曉了事業
<pb:KR6s0002_SBCK_078-19b>
　　從人道來　解諸幻僞　己不爲之¶
　　所作平等　從人道來　善惡之言¶
　　初不&KR0111;失　不信奸僞　從人道來¶
　　貪嫌慳嫉　執心難捨　盡解方俗¶
　　從人道來　信意惠施　解法非法¶
　　心不偏彼　從人道來　不失時節¶
　　亦不懈怠　恭敬賢聖　從人道來¶
　　設見沙門　持戒多聞　至心承事¶
　　從人道來　供事諸佛　正法衆僧¶
　　隨時聞法　從人道來　聞法能知
<pb:KR6s0002_SBCK_078-20a>
　　聞惡不爲　速逮泥洹　從人道來¶
　　此是人相　麤說其貌
第六天相者¶
　　依須彌山　有五種天　本所造縁<md:KR6s0002_T_062-0760b>¶　　其相不向　腰細腳麤　恒喜含笑¶
　　智者當察　從曲天來　意好微妙¶
　　少於資財　見鬭則懼　從尸天來¶
　　身長體白　顔色端正　不好火灮¶
　　從婆天來　常懷悦豫　聞惡不懅¶
　　不從彼天　從樂天來　思惟忍苦
<pb:KR6s0002_SBCK_078-20b>
　　好分别義　慈孝父母　毗沙天來¶
　　㝛不樂家　喜遊林藪　志念女色¶
　　從三天來　財寶雖少　生卑賤家¶
　　心樂淸淨　從三天來　任己自行¶
　　所爲不尅　望斷願違　從炎天來¶
　　意喜他婬　不守己妻　爲&KR0017;所使¶
　　從化天來　承事父母　恒法則義¶
　　彼短已受　兜率天來　非道求道¶
　　心無恡想　不樂在家　從梵天來¶
　　意願性質　恒貪睡眠　亦不解法
<pb:KR6s0002_SBCK_078-21a>
　　無想天來　六&KR0208;衆生　各有無本¶
　　性行不同　志操殊異
頌曰¶
　　善惡相對　凡聖道合　五隂雖同¶
　　六道乖法　占矦觀容　各知先業¶
　　惡斷善修　方能止遏
感應縁(略引/六驗)¶
漢黄頭郎
漢周亞夫
宋劉齡
<pb:KR6s0002_SBCK_078-21b>
梁沙門¶釋琰
梁沙門釋智藏
周居士張元¶
漢文帝夢將上天而不能有一黄頭郎推而¶上之頋
而見其衣後穿覺之漸臺見¶郎鄧通衣後穿卽夢中
所見也遂有寵賞¶許負相之當貧餓死乃賜蜀銅山
使自鑄錢¶以資之冨半京師文帝病癰通常&KR0947;之帝<md:KR6s0002_T_062-0760c>¶曰誰最愛我通對曰宜莫若太子使太子¶&KR0947;而色難
之由此含恨文帝後崩景帝卽位¶使案通擅鑄盡沒
入家財䘚竆餓死
<pb:KR6s0002_SBCK_078-22a>
漢周亞夫絳侯勃之次子也初許負相之曰¶君三年
而&KR0459;五年而相其貴無上然卒以餓¶死亞夫曰嘻吾
何緣如此若旣大貴又何故¶餓死負曰不然從理入
口餓死法也後三年¶絳侯世子有罪黜而亞夫襲侯
及破吳楚有¶大功爲丞相以忠蹇疆直數犯景帝竟
下¶獄䘚以餓死(¶右二人/出漢書)
宋劉齡者不知何許人也居晉陵東路城村¶頗奉法
於宅中立精舍一間時設齋集元嘉¶九年三月二十
七日父暴病亾巫祝並云家¶當更有三人䘮亾隣家
有道士祭酒姓魏名¶叵常爲章符誑化村里語齡曰
<pb:KR6s0002_SBCK_078-22b>
君家衰禍未¶已由奉胡神故也若事大道必&KR0041;福祐
不¶攺意者將來滅門齡遂揭延祭酒罷不奉法¶叵云
冝焚去經像灾乃當除耳遂閉精舍户¶放火焚燒炎
熾移日而所燒者唯屋而已經¶像旙&KR1461;儼然如故像
於中夜又放灮赫然時¶諸祭酒有二十許人亦有懼
畏靈驗密委去¶者叵等師徒猶盛意不止被髪偊步
執持刀¶索云斥佛還胡國不得畱中夏爲民害也齡¶
於其夕如有人歐打之者頓仆于地家人扶¶起示餘
氣息遂委攣躄不能行動道士魏¶叵其時體内發疽
日出二升不過一月受苦¶便死自外同伴並皆著癩
<pb:KR6s0002_SBCK_078-23a>
其隣人東安太守¶水丘和傳於東陽無疑時亦多有
見者¶(<md:KR6s0002_T_062-0761a>¶右一人出/冥祥記)
梁州招提寺有沙門名琰年㓜出家初作沙¶彌時有
一相師善能占相語琰師阿師子雖¶大聰明智慧鋒
鋭然命短夀不經旬日琰師¶旣聞斯語遂請諸大德
共相評論作何福勝¶得命延長大德答云依佛聖敎
受持金剛般¶若經功德㝡大若能善持必得益夀琰
師奉¶命入山結志身心受持般若經餘五年旣見¶延
年後因出山更見相師相師驚怪便語琰¶師云比來
修何功德得壽命長琰師具述前¶意故得如是相師
<pb:KR6s0002_SBCK_078-23b>
歎之助喜無已琰師於後¶學問優長善弘經論匡究
佛法爲大德住持¶年逾九十命䘚於寺¶
梁鍾山開善寺沙門智藏俗姓顧氏吳郡吳¶人也有
墅姥攻相人爲記吉凶百不失一謂¶藏曰法師聰辯
葢世天下流名但恨年命不¶長可至三十一矣時年
二十有九聞斯促報¶於是講解頓息竭誠修道發大
誓願不出寺¶門遂探經藏得金剛般若受持讀誦畢
命奉¶之至所厄暮年以香湯洗浴淨室誦經以待¶死
至俄而聞空中聲曰善男子汝往年三¶十一者是報
盡期由般若經力得倍壽矣藏¶後出山試過前相者
<pb:KR6s0002_SBCK_078-24a>
乃大驚起曰何因尚在¶世也前見短壽之相今年一
事無沙門誠不¶可相矣藏問今得至幾答曰色相貴
法年六¶十有餘藏曰五十爲命已爲不夭況復過也¶
乃以由縁告之相者欣然敬伏後記畢壽於¶是江左
道俗競誦此經多有徵瑞因藏通感¶矣以普通三年
九月十五日䘚於本寺春秋¶六十有五(右二驗出/梁高僧傳)<md:KR6s0002_T_062-0761b>¶後周時有張元字孝始河北萬城人也年甫¶十六其
祖䘮明三年元恒憂泣晝夜經行¶以祈福祐復讀藥
師經云盲者得視之言遂¶請七僧然七燈七日七夜
轉讀藥師經每日¶行道作天人師乃云元爲孫不孝
<pb:KR6s0002_SBCK_078-24b>
使祖䘮明¶今以燈灮普施法界祖目見明元求代闇
如¶此殷勤經於七日其夜夢見有一老翁以一¶金錍
療其祖目謂元曰勿憂悲也三日¶已後祖目必荖元
於夢中喜躍無申遂卽驚¶覺乃更徧告家人大小三
日之後祖目果差¶(事出/周史)¶
法苑珠林卷第七十八
音釋
　螻蛄(螻落矦切蛄古/胡切螻蛄蟲名)偓佺(偓於岳切佺此緣/切偓佺仙人名)拷掠
(拷苦老切掠力仗/切拷掠箠治人也)㯓(吐盍切/與榻同)唄(蒲拜切/梵音也)撞(直江切/擊也)
　熬(五勞切/煎熬也)鎧(苦亥/切)鎠(居郎切/與鋼同)坂(府逺切/坡坂也)蹔(昨濫切/與暫同)
<pb:KR6s0002_SBCK_078-25a>
　怵(丑律切/悚懼也)惛(呼昆切心/不明也)臠(力兖切塊/切肉也)飃(紕招切/與飄同)蹷
(居月切/跳也)匍匐(匍薄胡切匐蒲北切/匍匐兒以手行也)盥(古玩切/澡手也)踣(蒲/北)
(切倒/也)脯(方矩切/乾肉也)饋(求位切/餉也)拽(羊列切/拖也)袴褶(袴苦故/切褶席)
(入切袴褶/騎服也)瘳(丑鳩切/病去也)䗶(力盍切/與蠟同)毓(余六切/養也)眩(黄絹/切目)
(無常/主也)噎(於結切/窒也)甕(於貢切/罌也)餮(他結切/貪食也)獷(古猛切/惡也)顱
　鳩(顱音盧鳩居求/切顱鳩鳥名)鸜鵒(鸜强魚切鵒余/六切鸜鵒鳥名)鴆(直禁切/毒鳥名)
　喑呃(喑於金切/呃於革切)圿(古八切/垢也)嗤(赤脂切/笑也)褊(俾緬切/褊小也)懅
(其據切/怖也)㪍(蒲沒切/正作勃)嘻(許之切/歎聲)㡧(猪孟切開/張畫繒也)偊(音禹/行步)
(偊旅曲/躬進&KR0370;)疽(七余切/癰疽也)墅姥(墅承與切田廬也姥/莫補切女老之稱)錍(班/麋)
(切正/作鎞)
<pb:KR6s0002_SBCK_078-25b>
(呉江比丘明覺對/眞/太倉居士王士駿施貲刻此/法&KR0080;珠林第七十八¶卷)
(州王國英書/豫章傅機刻/萬曆辛卯秋淸涼山妙德庵識)
<pb:KR6s0002_SBCK_078-26a>

