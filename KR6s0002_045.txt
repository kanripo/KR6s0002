# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:12
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 44
<pb:KR6s0002_SBCK_058-1a>
法苑珠林卷第五十八¶¶
　　　唐上都西明寺沙門釋道世玄惲撰¶
納諫篇第四十二¶
　¶¶述意部¶
夫納其理則言語絕乖其&KR0208;則諍論興然直¶言者徳
之本納受者行之原所以藉言而徳¶顯納受而行全
譬目短於自見借鏡以觀¶形髮拙於自理必假櫛以
自通故面之所以¶形明鏡之力也髮之所以理&KR0007;櫛
之功也¶行之所以芳葢言之益也是故身之將敗必¶
不納正諌之言命之將終必不可處於良醫¶也
<pb:KR6s0002_SBCK_058-1b>
　引證部¶
如雜寶藏經云佛言㫺迦尸國王名爲惡受¶極作非
法苦惱百姓殘賊無道四遠賈客珍¶奇勝物皆税奪
取不酬其直由是之故國中¶寶物遂至大貴諸人稱
傳惡名流布爾時有¶鸚鵡王在於林中聞行路人說
王之惡即¶自思念我雖是鳥尚知其非今當詣彼爲
說¶善道彼王若聞我語必作是言彼鳥之王猶¶有善
言柰何人王爲彼譏責儻能改修尋即¶髙飛至王園
中&KR0158;翔下降在一樹上値王夫¶人入園遊觀于時鸚
鵡鼓翼嚶鳴而語之¶言王今暴虐無道之甚殘害萬
<pb:KR6s0002_SBCK_058-2a>
民毒及鳥獸¶含識嗷嗷人畜憤結呼嗟之音周聞天
下夫<md:KR6s0002_T_045-0629b>¶人苛尅與王無異民之父母豈應如是夫¶人聞
已瞋恚熾盛此何小鳥罵我溢口遣人¶伺捕爾時鸚
鵡不驚不畏入捕者手夫人¶得之即用與王王語鸚
鵡何以罵我鸚鵡¶答言說王非法乃欲相益不敢罵
王時王問¶言有何非法答言有七事非法能危王身
問¶言何等為七答言一者躭&KR0189;女色不敬眞正¶二者
嗜酒醉亂不恤國事三者貪着碁博不¶修禮敬四者
遊獵殺生都無慈心五者好出¶惡言初不善語六者
賦役謫罰倍加常則七¶者不以義理劫奪民財有此
<pb:KR6s0002_SBCK_058-2b>
七事能危王身¶又有三事俱敗王國王復問言何謂
三事答¶言一者親近邪佞諂惡之人二者不附賢勝¶
不受善言三者好伐他國不養人民此三¶不除傾敗
之期非旦則夕夫為王者率土歸¶仰王當如橋濟度
萬民王當如秤親踈皆¶平王當如道不違聖蹤王者
如日普照世間¶王者如月與物清涼王如父母恩育
慈矜王¶者如天覆葢一切王者如地載養萬物王者¶
如火為諸萬民焼除惡患王者如水潤澤四¶方應如
過去轉輪聖王乃以十善道敎化衆¶生王聞其言㴱
自慙愧鸚鵡之言至誠至¶欵我為人王所行無道請
<pb:KR6s0002_SBCK_058-3a>
遵其敎奉以師禮受修正行爾時國内風敎既行惡
名消滅¶夫人臣佐皆生忠敬一切人民無不歡喜爾¶
時鸚鵡者我身是也爾時迦尸國王惡受者¶今輔相
是也爾時夫人者今輔相夫人是¶也¶又薩遮尼乾子
經云時嚴熾王言大師頗有<md:KR6s0002_T_045-0629c>¶衆生聰明大智利根有
罪過不答言有何者¶是答言大王即是王甚聰明大
智利根&KR0219;慧¶有大威力心不怯弱好喜布施威徳具
足亦¶有罪過王言大師我之罪過云何答言大王¶之
罪太極暴惡太嚴太忽太一太卒大王當¶知若王者
性太惡者彼為一切多人不用¶多人不愛多人不喜
<pb:KR6s0002_SBCK_058-3b>
乃至父母亦不喜見何¶況餘人是故大王不應太惡
所為作事當¶自安詳不應太卒而說偈言¶
　　若王行惡行　瞋心不見事¶　動則怖衆生
　　乃至父母畏¶　何況餘非親　而當有念愛¶
　　大王應當知　智者捨瞋恚
爾時嚴熾王在坐對面聞尼乾子毀訾自身¶心生不
忍瞋心不喜心生毒害即作是言薩¶遮尼乾子汝云
何於大衆中說我過患我從¶㫺來無人敢正看我汝
今毀我罪應合死作¶是語已告諸臣言汝當捉此斷
其命根尼乾¶驚怖語言大王汝今莫卒作如是惡我
<pb:KR6s0002_SBCK_058-4a>
有善¶言願王暫時施我無畏聽我所說王言汝何¶所
說汝當速說尼乾答言大王當知我亦有¶罪由太實
語不虚語稱事語以我如是大惡¶人前可畏人前急
性人前無慈悲人前卒作事人前¶如是行人前說如
是實語大王當知&KR0219;慧之¶人不應一切時一切處常
說實語應當善觀¶可與語人不可與語人可語時不
可語時當¶知實語世人不愛不善讚歎而說偈言¶
　　智者不知時　卒隨意說實¶　彼人智者訶
　　何況無智者<md:KR6s0002_T_045-0630a>¶　智者一切處　亦不皆實語¶
　　是實憍尸迦　實語入惡道
<pb:KR6s0002_SBCK_058-4b>
爾時王聞尼乾子說自身過罪即便開觧歸¶誠懺悔¶
又大莊嚴論云佛言我㫺曽聞有羗老母入¶於林中
採波羅樹葉賣以自活路由關邏邏¶人税之時老母
不欲令税而語之言汝能將¶我至王邊者税乃可得
若不爾者終不與汝¶於是邏人遂共紛紜往至王所
王問老母汝¶今何故不輸關税老母白王王頗識彼
某比¶丘不王言我識是大羅漢又問第二比丘王¶復
識不王言我識彼亦羅漢又問第三比丘¶王復識不
王答言識彼亦羅漢老母亢聲¶而白王言是三羅漢
皆是我子此諸子等受¶王&KR0582;養能使大王受無量福
<pb:KR6s0002_SBCK_058-5a>
是則名為與王¶税物云何更欲税奪於我王聞是已
歎未曽¶有善哉老母能生聖子我實不知彼羅漢¶是
汝子者應加&KR0582;養恭敬於汝老母即說偈¶言¶
　　吾生育三子　勇健超三界¶　悉皆證羅漢
　　為世作福田¶　王若&KR0582;養時　獲福當税物¶
　　云何而方欲　税奪我所有
王聞是偈已身毛皆豎於三寶所生信敬心¶流淚而
言如此老母冝加&KR0582;養況税其物¶又舊雜譬喻經云
㫺有沙門行至他國夜不¶得入城於外艸中坐至夜
有閲叉&KR0017;來持之¶當噉沙門言汝相離遠矣&KR0017;言何
<pb:KR6s0002_SBCK_058-5b>
以爲遠¶沙門言汝欲害我我當生忉利天上汝當入<md:KR6s0002_T_045-0630b>¶地獄是不爲遠耶&KR0017;則致謝作禮而去¶又摩鄧女經
云時阿難持鉢行乞食已隨水¶邊行見一女人在水
邊擔水而阿難從女乞¶水女即與水女隨阿難視所
止處女歸告母¶母名摩鄧女便於家委卧而啼母問
何爲¶悲啼女言母欲嫁我者莫與他人我於水邊¶見
一沙門從我乞水我問阿誰答字阿難我¶得阿難乃
可嫁我母不得者我不嫁也母出¶行問阿難知阿難
承事佛人母已追還告女¶言阿難事佛道人不肯爲
汝作夫女啼不食¶母知蠱道請阿難飯女便大喜母
<pb:KR6s0002_SBCK_058-6a>
語阿難我¶女欲為卿作妻阿難言我持戒不畜妻復
言¶我女不得卿為夫者便欲自殺阿難言我師¶是佛
不與女人交通母入語女具述此意女¶對母啼言但
為我閉門無令得出暮自為夫¶母便閉門以蠱道法
縛阿難至於晡時母為¶女布席卧處女便大喜遂自
莊飾阿難不就¶母令中庭地出火牽阿難衣言汝不
為我女¶作夫我擲汝火中阿難自鄙為佛作沙門今¶
反不能得出佛即持神咒心知阿難故救還佛¶所具
白前事女見阿難去於家啼哭不止續¶念阿難女明
日自求阿難復見阿難行乞食¶隨阿難背後視阿難
<pb:KR6s0002_SBCK_058-6b>
足視阿難面阿難慙避¶女隨不止阿難白佛言摩鄧
女今日復隨我¶後佛使追呼佛問女云汝追逐阿難
何等所¶索女言我聞阿難無婦我又無夫欲為作婦¶
也佛告女言阿難無髮汝今有髪汝能剃¶髮我使阿
難為汝作夫女言能剃佛言歸¶報汝母剃頭竟來女
歸具白母知母言我<md:KR6s0002_T_045-0630c>¶生汝來䕶汝頭髮何為欲得沙
門作婦國中大¶有豪冨我自嫁汝女言我寧生死為
阿難作¶婦母言辱我種母為下刀剃頭已女還¶到佛
所言我已剃髮佛言汝愛阿難何等¶女言我愛阿難
眼愛阿難鼻愛阿難口愛阿¶難耳愛阿難聲愛阿難
<pb:KR6s0002_SBCK_058-7a>
行歩佛言眼中但有¶淚鼻中但有洟口中但有唾耳
中但有垢¶身中但有&KR1844;尿臭處不淨其有夫婦者便
有¶惡露惡露中便生兒子已有兒子便有死亾¶已有
死亾便有哭泣於是身中有何所益女¶即思念身中
惡露便自正心即得羅漢佛知¶得道即告女言汝起
至阿難所女即慚愧低¶頭長跪佛前言女實愚癡故
逐阿難今我心¶開如冥中有燈火如人乘舩舩壞依
岸如盲¶人得扶如老人持杖今佛與我道令我心開¶
如是諸比丘俱問佛是女人何因得道佛告¶諸比丘
是摩鄧女先世時五百世為阿難作¶婦常相愛敬故
<pb:KR6s0002_SBCK_058-7b>
於我法中得道於今夫妻相¶見如兄如弟如是佛道
何用不為佛說是經¶諸比丘聞已皆大歡喜¶又百緣
經云佛在世時舍衞城中有一婆羅¶門名曰梵摩多
聞辯才明解經論四韋陁典¶無不鑒達其婦生女端
正殊妙智慧辯才無¶有及者聞諸婆羅門共父論議
悉能受持一¶言不失如是展轉所聞甚多與耆舊長
㝛皆¶來諮啓無不通達聞世有佛始成正覺敎化¶衆
生諮受法味尋自莊嚴往詣佛所見佛發¶心求索出
家佛告善來比丘尼頭髮自落法¶服着身成比丘尼
精勤修習得阿羅漢果<md:KR6s0002_T_045-0631a>¶阿難見已白佛言此須漫比
<pb:KR6s0002_SBCK_058-8a>
丘尼㝛殖何福¶今値佛出家得道佛告阿難此賢劫
中有佛¶出世號曰迦葉入涅槃後於像法中有一比¶
丘尼心常喜樂說法敎化精勤無㬱因發誓¶願使我
來世釋迦牟尼佛法之中明解經論¶發是願已便取
命終生天人中聰明智慧無¶有及者今値我出家得
道多聞第一比丘聞¶已歡喜奉行¶又中阿含經云襌
以聲為刺世尊亦說以聲¶為刺所以者何我實如是
說禪有刺持戒者¶以犯戒為刺護諸根者以嚴飾身
為刺修習¶惡露者以淨相為刺修習慈心者以恚為
刺離酒者以飲酒為刺梵行者以見女色為刺¶入初
<pb:KR6s0002_SBCK_058-8b>
禪者以聲為刺入第二禪者以覺觀為¶刺入第三禪
者以喜為刺入第四禪者以入¶出息為刺入空處者
以色想為刺入識處者¶以空處想為刺入無所有處
者以識處想為¶刺入無想處者以無所有處想為刺
入想知¶滅定者以想知為刺復有三刺欲刺恚刺愚¶
癡刺此三刺者漏盡阿羅訶已斷已知拔絕¶根本滅
不復生是為阿羅訶無刺(除此刺者/是名納諌)¶又大魚事經云
爾時世尊告諸比丘㫺時有¶一池水饒諸大魚爾時
大魚勑小魚曰汝等¶莫離此間往他處所備為惡人
所得爾時小¶魚不從大魚敎便往至他處爾時魚師
<pb:KR6s0002_SBCK_058-9a>
以飯¶網羅線捕諸魚諸小魚見便&KR0208;大魚處所爾¶時
大魚見小魚來便問小魚曰汝等莫離此¶間往至他
所不爾時小魚便答大魚曰我等¶向者已至他所來
大魚便勑小魚曰汝等既<md:KR6s0002_T_045-0631b>¶至他所不為羅網取捕耶
小魚答大魚曰我¶等至彼不為人所捕然遥見長線
尋我後來¶大魚便語小魚曰汝等已為所害所以然
者¶汝所遥見線尋後來者㫺先祖父母等盡為¶此線
所害汝見必為所害汝非我兒爾時¶小魚盡為魚師
所捕舉着岸上如是小魚大¶有死者(¶為不受語/為網所害)又僧
祇律云佛告諸比丘過去世時有城名¶波羅柰國名
<pb:KR6s0002_SBCK_058-9b>
伽尸時有一婆羅門於曠野中¶造立義井為放牧行
者皆就井飲并及洗浴¶時日向暮有群野干來&KR0208;井
飲地殘水有野¶干主不飲地水便内頭罐中飲水飲
已戴¶罐髙舉撲破瓦鑵罐口猶貫其項諸野¶干輩語
野干主若濕樹葉可用者常當護¶之況復此罐利益
行人云何打破野干主¶言我作是樂但當快心&KR0218;知
他事時有行人¶語婆羅門汝罐已破復更着之猶如
前法¶為野干所破乃至十四諸野干輩數數諌之¶猶
不受語時婆羅門便自念言是誰破罐¶當往伺之正
是野干便作是念我福徳井而¶作畱難便作木罐堅
<pb:KR6s0002_SBCK_058-10a>
固難破令頭易入難¶出持着井邊然捉杖屏處伺之
行人飲訖野¶干主如前入飲飲訖撲地不能令破時
婆羅¶門捉杖打殺空中有天說此偈言¶
　　知識慈心語　狠戾不受諌¶　守頑招此禍
　　自䘮其身命¶　是故癡野干　遭斯木罐苦
佛告諸比丘爾時野干主者今提婆達多是¶時群野
干者今諸比丘諌提婆達多者是當<md:KR6s0002_T_045-0631c>¶知於過去時已
曽不受知識輭語自䘮身命¶今復不受諸比丘諌當
墮惡道長夜受苦¶頌曰¶
　　智人受諌　愚夫拒違　譬同明鏡
<pb:KR6s0002_SBCK_058-10b>
　　影照瑖疵　見過須改　慕在知機¶
　　頑戅固執　困厄何依
審察篇第四十三
　¶述意部¶¶
夫聖人利物審境觀心調識情於寶所運假¶實於&KR0301;
誠故審非惠無以竆其實惠非審¶無以察其照然則
照察之源審定之要故能¶無法不緣無境不察然後
緣法察境乃知同¶&KR0208;於&KR0007;功交養萬法也¶
　審怒部¶
如僧祇律云佛告諸比丘過去世時有婆羅¶門家貧
<pb:KR6s0002_SBCK_058-11a>
有婦不生兒家有&KR0218;俱羅蟲便生一¶子時婆羅門以
無子故養如兒想&KR0218;俱羅子¶於婆羅門亦如父想於
後婦便有身滿月生¶子便作是念由&KR0218;俱羅生吉祥
子使我有兒¶時婆羅門欲出乞食便勑婦言汝若出
行當¶將兒去愼莫畱後婦與兒食已便至比舍&KR1093;¶碓
舂穀是時小兒有酥酥香時有毒虵乘¶香來至張口
吐毒欲殺小兒&KR0218;俱羅蟲便作¶是念我父出行母亦
不在云何毒虵欲殺我¶弟便殺毒虵段為七分父母
知者必當賞我¶以血塗口當門而住欲令父母見之
歡喜時¶婆羅門始從外來見婦舍外便瞋恚言我敎
<pb:KR6s0002_SBCK_058-11b>
行時當將兒去何以獨行父欲入門見&KR0218;俱<md:KR6s0002_T_045-0632a>¶羅口中
有血便作是念我夫婦不在將無殺¶食我兒徒養此
蟲即前打殺既入門内自見¶已兒　指而戲復見毒
虵七分在地時婆羅¶門㴱自苦責是&KR0218;俱羅善有人
情救我子命¶我不善觀卒便殺之可痛可憐迷悶躃
地空¶中有天即說偈言¶
　　冝審諦觀察　勿行卒威怒¶　善友恩愛離
　　枉害傷良善¶　喻如婆羅門　殺彼&KR0218;俱羅
又佛說太子沐魄經云佛告諸比丘㫺者有¶王名波
羅柰王有太子字名沐魄生無竆¶極之明端正好潔
<pb:KR6s0002_SBCK_058-12a>
無有雙比父母奇之&KR0582;養¶瞻視須其長大當為立字
結舌不語十有三¶年澹泊拙朴志若死&KR0069;身如枯木
耳不聽¶音目不視色狀&KR0011;瘖瘂聾盲之人於是父¶王
患而苦之王語夫人當柰之何此子必為¶他國所笑
夫人語王當召相師使相之王即¶召婆羅門師相之
婆羅門言此子非世間人¶但熒惑耳外為端正内懷
不祥冝國剪棄將¶是不久不可育養冝當生埋誅而
殺之今不¶除此子恐後無復立子於是夫人即隨王
所¶為王即召國中大臣共議之一臣言但棄於¶㴱山
之中無人之處一臣言投於㴱水之中¶一臣言但隨
<pb:KR6s0002_SBCK_058-12b>
師所語掘地作㴱坑而生埋¶之王即召國中外陣兵
二千餘人使掘地作¶藏給二十嵗儲資糧時以太子
奴僕珍寶瓔¶珞盡還太子於是夫人傷絕我獨無相
子生¶薄命乃値此殃事不獲已於是送太子正殿¶上
五百夫人來觀太子見太子端正好潔無<md:KR6s0002_T_045-0632b>¶有雙比而
言太子何以不語而當生埋五百¶婇女來觀太子見
太子端正好潔無有雙比¶而言太子何以不語而當
生埋各為太子作¶伎樂太子黙然不觀不聽於是送
太子外殿¶上五百大臣來觀太子見太子端正好潔
馳¶白大王此子非不語之人且見小畱語在不¶久婆
<pb:KR6s0002_SBCK_058-13a>
羅門師不可審信王言此是國事非卿¶所知作藏已
訖來追太子王語其僕使太¶子乘四望&KR0090;車令國中
人民使觀太子太子¶當語若語者使載來還於是太
子乘車在路¶時國中耆老大臣宛轉車前太子要當
一語¶若不語者以車劈我上去諸龍虎憒扶侍使¶過
時數千萬人皆圍遶於是太子復不得前¶飛鳥走獸
遶藏三帀復塞藏户於是太子¶復不得前便舉手住
而言正欲不語而當生¶埋正欲發語恐入地獄所以
不語欲令全身¶避害濟神離苦所以不語而信欺詐
之言謂¶我聾盲為實瘖瘂爾時人民聞太子絕妙之
<pb:KR6s0002_SBCK_058-13b>
音行者為止坐者為起皆前叩頭願赦我¶罪其僕聞
之歡喜踊躍馳白大王太子已語¶上徹蒼天下徹黃
泉飛鳥走獸皆來伏在於¶太子前太子以語歡喜踴
躍王即與夫人乘¶四望&KR0090;車往迎太子太子顧見父
王下車避¶道四拜而起勞屈大王遠來見迎今父子¶
相生捐棄恩愛已離其義甚乖不可聽觀¶王語太子
不可不可汝為智者當原不及共¶還入國舉位與汝
我自避&KR0370;太子答言我前¶身已為國王用行漏失下
入地獄六萬餘嵗¶蒸煑割裂甚痛難忍父母寧能知
我苦痛以<md:KR6s0002_T_045-0632c>¶不我猒畏地獄是以結舌不語十有三年
<pb:KR6s0002_SBCK_058-14a>
冀¶望免出塵埃之外不與罪㑹去道以遠髙翔¶遠逝
自濟於世世間無常恍惚如夢室家歡¶娯須&KR0119;間耳
憂苦延長歡樂暫有王知志固¶惟聽學道於是太子
棄國捐王入山求道思¶惟禪定命終即生兜率天上
福盡下生人間¶為迦夷國王作太子太子自知作佛
佛告阿¶難爾時太子沐魄者我身是也王者悦頭檀¶
是也夫人者摩耶是也五僕者闍居輪等是¶也時婆
羅門相師者調達是也調達與我世世有¶怨諸天龍
神歡喜踊躍作禮而去¶
　審過部
<pb:KR6s0002_SBCK_058-14b>
如付法藏因緣經云時室羅城中有一商主¶為僧造
作般遮于瑟大㑹有一比丘尼得阿¶羅漢觀察衆中
誰為福田又復思惟何者僧¶首見諸羅漢及與學人
久斷煩惱堪受&KR0582;養¶觀一比丘名阿沙羅未得解脱
&KR0415;居衆首時¶比丘尼即往語言大徳今者應自莊嚴
時¶此比丘未達其意便着淨衣剃髪澡浴復¶於後時
此比丘尼更語嚴飾時阿沙羅極大¶瞋忿我隨汝語
甚自嚴潔有何醜惡屢出斯¶言比丘尼曰大徳當知
此俗莊嚴非佛法¶也佛法莊嚴者謂獲四果奇哉大
徳甚為輕¶劣長者設㑹多諸聖賢汝為僧首未免生
<pb:KR6s0002_SBCK_058-15a>
死以有漏心&KR0415;初受&KR0582;是故我今欲相覺¶悟阿沙羅
比丘聞已慘然悲泣自惟老朽何¶能盡漏比丘尼言
佛法無時豈㨂壯老聞¶此語已因向憂波毱多所即
為説法成阿羅¶漢復有一比丘性嗜飲食由此貪故
不能得<md:KR6s0002_T_045-0633a>¶道憂波毱多請令就房以香乳糜而用與之¶
語令待冷然後可食比丘口吹糜尋冷語尊¶者言糜
已冷矣尊者告曰此糜雖冷汝欲火¶&KR0044;應以水觀滅
汝心火復以空器令吐食¶出既吐食已還使食之比
丘答言涎唾以¶合云何食耶尊者語言凡一切食與
此無異¶汝不觀察&KR0301;生貪著汝今當觀食不淨想即
<pb:KR6s0002_SBCK_058-15b>
為説法得羅漢道¶又百喻經云㫺有二毗舍闍&KR0017;共
有一篋一¶杖一屐二&KR0017;共諍各欲得二二&KR0017;紛紜竟
日¶不能使平時有一人來見之已而問之言此¶篋杖
屐有何奇異汝等共諍瞋忿乃爾二&KR0017;¶答言我此篋
者能出一切衣服飲食床褥卧¶具資生之物盡從中
出執此杖者怨敵歸伏¶無敢與諍着此屐者能令人
飛行無有罣¶礙此人聞已即語&KR0017;言汝等小遠我當
為爾¶平等分之&KR0017;聞其語尋即遠避此人即時抱¶篋
捉杖躡屐而飛二&KR0017;愕然竟無所得人語¶&KR0017;言爾等
所諍我已得去今使爾等更無所¶諍毗舍闍者喻於
<pb:KR6s0002_SBCK_058-16a>
衆魔及以外道布施如篋¶人天五道資用之具皆從
中出禪定如杖消¶伏魔怨煩惱之賊持戒如屐必昇
天人諸¶魔外道諍篋者喻於有漏中強求果報空無¶
所得若能修行善行及以布施持戒禪定便¶得離苦
獲得道果¶
　審學部¶
如舊雜譬喻經云㫺有二人從師學道俱到¶他國路
見&KR0090;跡一人言此是母&KR0090;懷雌子&KR0090;¶一目盲&KR0090;上有
一婦人懷女兒一人言汝<md:KR6s0002_T_045-0633b>¶何以知之答曰以意思知
汝若不信前到見¶之二人俱及&KR0090;悉如所言一人自
<pb:KR6s0002_SBCK_058-16b>
念我與汝¶俱從師學我獨不見而汝獨知後還白師
師¶為重開乃呼一人問曰何因知此答曰是師¶常所
敎常導者我見&KR0090;小便地知是雌象見其右¶足踐地
㴱知懷雌也見道邊右面艸不動知¶右目盲見&KR0090;所
止有小便知是女人見右足¶&KR0771;地㴱知懷女我以纖
密意思惟之耳師曰¶夫學當以意思穩審乃達也¶又
百喻經云譬如有人磨一大石勤加功力¶經歷日月
作小戲牛用功既重所期甚輕世¶間之人亦復如是
磨大石者喻於學問精勤¶勞苦作小牛者喻於名聞
互相是非夫為學¶者硏思精微博通多識冝應履行
<pb:KR6s0002_SBCK_058-17a>
遠求勝果¶勿求名譽憍慢貢髙増長過患¶又智度論
云有人一切時見有異事皆審問¶之後時曠野行道
逢羅刹執捉其人其人見¶捉定死不惑然見羅刹胷
白背黒怪問所由¶羅刹答言我一生已來不喜見日
所以常背¶日而行故前白後黒其人解意急掣其手
遂¶向日&KR0709;羅刹&KR0158;面背日不見其人其人得¶脱因說
偈言¶
　　勤學第一道　勤問第一方¶　道逢羅刹難
　　背陰向太陽
頌曰
<pb:KR6s0002_SBCK_058-17b>
　　審察是非　清濁難測　善觀邪正¶
　　巧施軌則　内忿濫罰　外諍何息¶
　　願澄心府　詳審慧力
感應緣(略引/三驗)<md:KR6s0002_T_045-0633c>¶博物志驗
白澤圖驗
抱朴子驗¶
博物志曰小山有䕫其形如鼓一足知禮澤¶有委虵
狀如轂長如轅見之者覇㫺夏禹觀¶河見長人魚身
出曰吾河精豈河伯也
<pb:KR6s0002_SBCK_058-18a>
白澤圖曰厠之精名曰倚衣青衣持白杖知¶其名呼
之者除不知其名則死又築室三年¶不居其中有滿
財長二尺見人則掩面見之¶有福又築室三年不居
其精名忽長七尺見¶者有福又築室三年不居其中
有小兒長三¶尺而無髪見人則掩鼻見之有福又火
之精¶名曰必方狀如鳥一足以其名呼之則去又¶木
之精名彭&KR0459;狀如黒狗無尾可烹而食之¶又千載木
其中有蟲名曰賈詘狀如豚有兩¶頭烹而食之如狗
&KR1584;味又上有山林下有川¶泉地理之間生精名曰必
方狀如鳥長尾此¶陰陽變化之所生又玉之精名曰
<pb:KR6s0002_SBCK_058-18b>
岱委其狀¶美女衣青衣見之以桃匕刺之而呼其名
則¶得之又金之精名曰倉&KR4061;狀如豚居人家使¶人不
冝妻以其名呼之則去又水之精名曰¶㒺&KR0090;其狀如
小兒赤目黒色大耳長爪以索¶縛之則可得烹之吉
又故門之精名曰野狀¶如侏儒見之則拜以其名呼
之冝飲食又故¶澤之精名曰冤其狀如虵一身兩頭
五彩文¶以其名呼有使取金銀又故廢丘墓之精¶名
曰無狀如老役夫衣靑衣而操杵好舂¶以其名呼之
使人冝禾穀又故道徑之精名¶曰忌狀如野人行歌
以其名呼之使人不¶迷又故車之精名曰寧野狀如
<pb:KR6s0002_SBCK_058-19a>
轀車見之傷¶人目以其名呼之不能傷人目又在道
之精<md:KR6s0002_T_045-0634a>¶名曰作器狀如丈夫善&KR0365;人以其名呼之¶則去
又故臼之精名曰意狀如豚以其名¶呼之則去又故
井故淵之精名曰觀狀如美¶女好吹簫以其名呼之
則去又絕水有金¶者精名侯伯狀如人長五尺五綵
衣以其名¶呼之則去又故䑓屋之精名曰兩貴狀如
赤¶狗以其名呼使人目明又左右有山石水生¶其澗
水出流千嵗不絕其精名曰喜狀如小¶兒黒色以其
名呼之使取飲食又三軍所戰¶精名曰賔滿其狀如
人頭無身赤目見人則¶轉以其名呼之則去又故水
<pb:KR6s0002_SBCK_058-19b>
石者精名慶忌¶狀如人乘車葢一日馳千里以其名
呼之則¶可使入水取魚又丘墓之精名曰狼&KR0017;善與¶
人鬬不休為桃棘矢羽以鵄羽以射之狼&KR0017;¶化為飄
風脱履捉之不能化也又故市之¶精名曰問其狀如
囤而無手足以其名呼¶之則去又故室之精名曰孫
龍狀如小兒長¶一尺四寸衣黒衣赤幘大冠帶劍持
㦸以其¶名呼之則去又山之精名䕫狀如鼓一足如¶
行以其名呼之可使取虎狼豹又故牧弊池¶之精名
曰髠頓狀如牛無頭見人則逐人以¶其名呼之則去
又夜見堂下有兒被髮&KR0709;物¶惡之精名曰溝以其名
<pb:KR6s0002_SBCK_058-20a>
呼之則無咎又百嵗¶狼化為女人名曰知女狀如美
女坐道&KR0342;告¶丈夫曰我無父母兄弟若丈夫取為妻
經年¶而食人以其名呼之則逃走去又故溷之精¶名
曰卑狀如美女而持鏡呼之知愧則去¶也¶
抱朴子曰山中大樹能語者非樹語也其精<md:KR6s0002_T_045-0634b>¶名曰雲
陽以其名呼之則吉山中夜見胡人¶者銅鐵精也見
秦人者百嵗木也在水¶之間見吏者名曰四激以其
名呼之則吉山¶中寅日有稱虞吏者虎也稱當路居
者狼也¶稱令長者老狸也卯日稱丈夫者兔也稱東
父¶者麋也稱西王母者鹿也辰日稱雨師者¶龍也稱
<pb:KR6s0002_SBCK_058-20b>
河伯者魚也稱無膓公子者蟹也已¶日稱寡人者社
中虵也稱時君者&KR0027;也午日¶稱三公者馬也稱三人
者老樹也未日稱主¶人者羊也稱吏者麞也申日稱
人君者㺅也¶稱九卿者猿也酉日稱將軍者老雞也
稱賊¶捕者雉也戌日稱人姓字者犬也稱城陽公¶仲
者狐也亥日稱人君者猪也稱婦人者¶金玉也子日
稱社君者鼠也稱神人者伏翼¶也丑日稱書生者牛
也知其物則不能為害¶又熒惑火精生朱鳥辰星水
精生&KR0007;武嵗星¶木精生青龍太白金精生白虎鎭星
土精生¶乘黄抱朴子曰山川石木井竈河池酒皆¶有
<pb:KR6s0002_SBCK_058-21a>
精氣人身之中亦有魂魄況天地為物物¶之至大者
於理當有神精有神精則賞善而罰惡¶但其體大網
踈不必機發而響應耳¶
法苑珠林卷第五十八
校譌
　第十紙(十二行頑/北藏作頌)第十七紙(六行背北/藏作向)第十九紙
(十七行舂/北藏作春)
音釋
　嚶(幺莖切鳥/相命聲)嗷(牛刀切衆/口愁也)戅(陟降切/吮也/色角切/愚也)䕫
(渠為切獸/似牛者)詘(曲勿/切)&KR4061;(土郎/切)轀(音/溫)
<pb:KR6s0002_SBCK_058-21b>
(呉江比丘明覺對/眞/雲間居士陸彦楨施貲刻此/法苑珠林第五<md:KR6s0002_T_045-0635a>¶十八卷)
(州王國英書/溧水毛有爲刻/萬曆辛卯冬清涼山妙德庵識)
<pb:KR6s0002_SBCK_058-22a>

