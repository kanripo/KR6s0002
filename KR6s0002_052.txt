# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_038-0590c>
#+PROPERTY: JUAN 52

¶¶<pb:KR6s0002_WYG_052-1a>
欽定四庫全書
　法苑珠林卷五十二¶¶
　　　　　　　　　　　　唐　釋道世　撰¶
　伽藍篇第三十六
　　¶述意部¶¶
原夫伽藍者昔布金西域肇𣗳福基締搆東¶川終祈淨
業所以寳塔藴其光明精舍圖¶其形像徧滿三千之界
住持一萬之年建苦¶海之舟航為信根之枝幹覩則發
<pb:KR6s0002_WYG_052-1b>
心見便忘¶返益福生善稱為伽藍也但惟年代日遠法¶
教衰替寺像雖立敬福罕儔或真或偽改換¶隨情或精
或麤乃同蕃土遂令目覩其迹¶莫識厥㫖日用其事不
知所由是以行道之¶衆心無所安流俗之徒於法無敬
輕慢於是¶乎生陵蹈於是乎起欲以此䕶法不亦難哉¶
者乎是以古徳寺誥乃有多名或名道場¶即無生廷也
或名為寺即公廷也或名淨住¶舍或名法同舍或名出
世間舍或名精舍或¶名清淨無極園或名金剛淨刹或
<pb:KR6s0002_WYG_052-2a>
名寂滅道¶場或名遠離惡處或名親近善處並隨義立<md:KR6s0002_T_039-0591b>¶
各有所表今道俗襍居豈得稱名也¶
　　營造部¶
依宣律師祇洹寺感通記云經律大明祇洹¶寺之基趾
多云八十頃地一百二十院准約¶東西近有十里南北
七百餘步祇陁須達二¶人共造成之已後經二百年被
燒都盡則當¶此土周姬第十三王平王之三十一年祇¶
陁太子初雖不許賣後見布金欣然奉施即¶告長者吾
<pb:KR6s0002_WYG_052-2b>
自造寺不假於卿須達不許因此¶共造太子立願後若
荒廢願𣗳還生恰至被¶燒屋宇頓盡所立𣗳者如本不
殊何以被燒¶是由須達為凡之時賣肉得財居賤出貴
常¶願荒儉雖巨富財由&KR0126;心故以此造寺終¶遭煨燼太
子願力淨心𣗳生業行有殊表之¶染淨也於後五百年
有旃育迦王依地而起¶十不及一經于百年被賊燒盡
經十三年有¶王六師迦者依前重造屋宇壯麗皆寳莊
嚴¶一百年後惡王壞之為殺人場四天王及娑¶竭龍王
<pb:KR6s0002_WYG_052-3a>
忿之以大石壓之殺毁者經九十年¶荒無人物忉利天
王令第二子下為人王又¶依地造莊飾嚴好過佛在時
經百五十年魔¶天燒滅則當此土漢末獻帝二十九年
以事¶往徵顯宗已後和安桓靈之代西域往來行¶人踵
接則見天王葺構之作祇𣗳載茂之¶緣後雖有造者僅
接遺基至于今日荒涼而¶已依南天王子撰祇洹圖一
百卷北天王子¶撰五大精舍圖二百卷各在本天不可
具述¶也○夫造寺法用不可楷定隨其施主物有豐儉¶
<pb:KR6s0002_WYG_052-3b>
雖量力而作然須用心精誠而造寺物雖小<md:KR6s0002_T_039-0591c>¶得福𢎞大
故無上依經云雖造四果聖人塔¶廟滿四天下盡形供
養不如有人佛涅槃後¶取佛舍利造塔供養所得功徳
勝前功徳百¶千萬億分不可為喻也一由有優劣二由¶
心有强弱若有真心縱小尚得福多何況於¶大若有偽
心縱大尚得福少何況於小是¶故行者若欲造作必須
殷重不得輕慢也如¶賢愚經云天語須達長者云汝往
見佛得利¶無量正使令得百車珍寳不如轉足一步¶至
<pb:KR6s0002_WYG_052-4a>
趣世尊正使令得百象珍寳不如舉¶足一步往趣世尊
正使令得一四天下滿中¶珍寳不如舉足一步至向世
尊所得利益盈¶逾於彼百千萬倍聞已歡喜佛為説法
成須¶陁洹果須達問舍利弗世尊足行日能幾里¶舍利
弗言日半由旬如轉輪王足行之法世¶尊亦爾爾時須
達長者即於道次住二十里¶作停舍須達請太子欲買
園造精舍祗陁太¶子言若能以黄金布地令間無空者
便當相¶與須達曰諾謹隨其價太子祇陁言我戲語¶耳
<pb:KR6s0002_WYG_052-4b>
須達言太子不應妄語即共與訟時首陁¶㑹天化作一
人為評詳言夫太子法不應妄¶語價既已決不宜中悔
太子遂與之便使¶人象負金出八十頃中須臾欲滿殘
餘少地¶(襍阿舍經殘五百步字經亦太/子祇陁有園八十頃去城不遠)須達思惟何¶藏
金足不多不少當取滿之祇陁問言嫌貴¶置之答言不
也目念金藏何者可足當得補¶滿祇陁念言佛必大徳
乃使斯人輕寳乃爾¶教齊且止勿更出金園地屬卿𣗳
木屬我我¶自上佛共立精舍須達歡喜即然可之即便<md:KR6s0002_T_039-0592a>¶
<pb:KR6s0002_WYG_052-5a>
歸家當施功作六師聞之往白國王長者須¶達買祇陁
園欲為瞿曇沙門興立精舍聽我¶徒衆與共角術沙門
得勝便聴起立若其¶不如不得起也瞿曇徒衆住王舍
城我等徒¶衆當住於此王報須達六師出如此言須達¶
愁惱不樂舍利弗怪問不樂達具述報¶之舍利弗言正
使六師滿閻浮提數如竹林¶不能動吾足上一毛欲角
何等自恣聽之¶須達歡喜即報國王却後七日當於城
外寛¶博之處時舍利弗共勞度差各現神變外道¶不如
<pb:KR6s0002_WYG_052-5b>
(具在/經文)時舍利弗既見外道受屈即為説¶法隨其本行宿
福因緣各得道迹六師徒衆¶三億弟子於舍利弗所出
家學道角技訖¶已各還所止長者須達共舍利弗住圖
精舍¶須達自手捉繩一頭時舍利弗自捉一頭共¶經精
舍時舍利弗欣然含笑須達問言尊¶者何笑答言汝始
於此經地六欲天中宫¶殿已成即借道眼悉見六天嚴
淨宫殿問舍¶利弗言是六天何處最樂舍利弗言下三
色¶染上二憍逸第四天中少欲知足恒有一¶生補處菩
<pb:KR6s0002_WYG_052-6a>
薩來生其中法訓不絶須達言曰¶我正當生第四天中
出言已竟餘宫悉滅唯¶第四天宫殿湛然復更徙繩時
舍利弗慘然¶憂色即問尊者何故憂色答言汝今見此
地¶中蟻子不耶對曰已見時舍利弗語須達言¶汝於過
去毗婆尸佛亦於此地為彼世尊起¶立精舍而此蟻子
在此中生乃至七佛已來¶汝皆為佛起立精舍而此蟻
子亦在中生至¶今九十一劫受一種身不得解脱生死
長遠<md:KR6s0002_T_039-0592b>¶唯福為要不可不種是時須達悲心憐傷經¶地已
<pb:KR6s0002_WYG_052-6b>
竟起立精舍為佛作窟以妙栴檀用為¶香泥别房住止
千二百處凡百二十處别打¶揵椎施設已竟欲往請佛
即往白王王聞即¶遣請佛世尊與諸四衆前後圍遶放
大光明¶震動天地徧照三千城中伎樂不鼓自鳴盲¶聾
病者皆得具足男女大小覩斯瑞應歡喜¶踊躍來詣佛
所十八億人都悉來集聚爾時¶世尊隨病投藥為説妙
法各得道迹佛告阿¶難今此園地須達所買林𣗳華果
祇陁所有¶二人同心共立精舍應當與號太子祇陁𣗳¶
<pb:KR6s0002_WYG_052-7a>
給孤獨食園名字流布傳示後世爾時阿難¶及四部衆
聞佛所説頂戴奉行又涅槃經云¶須達取金隨集布地
一日之中唯五百步金¶未周徧祇陁即語須達餘未徧
者不復須金¶請以見與我自為佛造立門樓常使如來
經¶由入出祇陁長者自造門樓須達長者七¶日之中成
立大房足三百口禪坊静處六十¶三所冬室夏堂各各
别異厨坊浴室洗腳之¶處大小圊厠無不備足○問曰
何故如來偏¶住此園耶答曰依真諦師傳云過去第四
<pb:KR6s0002_WYG_052-7b>
拘¶留孫佛時人壽四萬嵗有長者名曰毗沙此¶地廣一
由旬純以金板布地徧滿其上奉施¶如來以為住處第
五拘那含牟尼佛時人壽¶三萬嵗有長者名大家主以
此園地廣三十¶里純以銀衣等徧布其地并以乳牛及
犢子¶充滿其中奉施如來起為住處第六迦葉波¶佛時
人壽二萬嵗有長者名大旛相以此¶園地廣二十里純
以七寳徧布其地奉施如<md:KR6s0002_T_039-0592c>¶來起為住處第七今釋迦牟
尼佛人壽百嵗¶時有長者名須達於此園地廣唯十里
<pb:KR6s0002_WYG_052-8a>
純¶以金餅布地周滿園中金厚五寸買此園地¶奉施如
來起為住處至後彌勒佛出世時人¶壽八萬嵗須達爾
時為蠰佉國大臣名須¶達多此園地還廣一由旬純以
七寳徧滿布¶地奉施如來起為住處過去未來地雖延
促¶終是一所能施之人雖有前後據體而論還¶是一人
恒為長者殷富熾盛常充供養諸佛¶不絶至釋迦時初
得須陁洹果臨終時得阿¶那含果至彌勒佛出時方證
阿羅漢果故襍¶阿含經云給孤獨長者疾病佛自往看
<pb:KR6s0002_WYG_052-8b>
病記¶其得阿那含果乃至命終生兠率陁天恒下¶來禮
拜佛聽法已還歸天上(此據迹中亦其小/説論實是大菩薩)又¶大集經云
佛告梵天王等我諸聲聞現在未¶來三業相應及與三
種菩提相應有學無學¶具足持戒多聞善行度諸衆生
於三有海及¶諸施主為我聲聞而造塔寺亦復供給一
切¶所須及彼眷屬付囑汝等勿令惡生非法¶惱亂爾時
梵釋天王龍王夜义等合掌向佛¶而作是言大徳婆伽
婆已有一切如來塔寺¶及阿蘭處及未來世若在家出
<pb:KR6s0002_WYG_052-9a>
家人為¶於世尊聲聞弟子造塔寺處我等悉共守䕶¶令
離一切諸難怖畏亦如有給施飲食衣服¶卧具湯藥一
切所須如是施主我等亦當䕶¶持養育故七佛經云䕶
僧伽藍神斯有十八¶神一名美音二名梵音三名天鼓
四名歎¶妙五名歎美六名摩妙七名雷音八名師¶子九
名妙歎十名梵響十一名人音十二名<md:KR6s0002_T_039-0593a>¶佛奴十三名歎
徳十四名廣目十五名妙眼¶十六名徹聽十七名徹視
十八名徧視寺既¶有神䕶居住之者亦宜自勵不得惰
<pb:KR6s0002_WYG_052-9b>
怠恐招¶現報也¶
　　致敬部¶
述曰依如西域凡有士女既到伽藍至寺門¶外慶已所
遇先整衣服總設一禮入寺門已¶復設一拜然後安詳
直進不得左右顧盻¶也故涅槃經云往僧坊者有其七
法一者生信¶二者禮拜三者聽法四者至心五者思義
六¶者如説修行七者&KR0158;向大乘利安多人住是¶七善最
勝最上不可譬喻又郁迦長者經佛¶言長者居家菩薩
<pb:KR6s0002_WYG_052-10a>
入佛寺精舍當住門外¶五體作禮然後當入精舍自念
言我何時當¶得如是居寺出塵垢之處又十住毗婆沙
論¶云在家菩薩若入佛寺初欲入時於寺門外¶五體投
地應作是念此是善人住處行慈悲¶喜捨住處是故須
禮若見諸比丘威儀具¶已恭肅敬心禮拜親近問訊也
又自愛¶經云時有國王詣佛所遙見精舍下車卻盖¶解
劍脱履拱手直進又僧祇律云若行平視¶&KR0158;時合身總
迴行時先下脚跟後下腳指又¶智度論云先入來去安
<pb:KR6s0002_WYG_052-10b>
詳一心舉足下足¶觀地而行為避亂心為䕶衆生故是
名不退¶菩薩相又西國寺圖云行至佛所禮三拜竟¶圍
繞三帀唄讚三契禮佛既已方至僧房房¶外一拜然後
入見上座次第至下各設三拜¶僧多一拜若見非法之
事不得譏訶若發言¶嫌責自失善利非入寺之宜故涅
槃經云夫<md:KR6s0002_T_039-0593b>¶入寺者棄捨刀杖襍物然後入寺捨刀杖者¶
去瞋恚三寳心也捨襍物者去從三寳乞求¶心也且除
兩過乃可入寺順佛而行不得逆¶行設復緣礙左遶恒
<pb:KR6s0002_WYG_052-11a>
想佛在右入出之時¶悉轉面向佛禮拜三寳者常念體
唯是一¶何者覺法滿足名佛所覺之道名法學佛道¶者
名僧則知一切凡聖體同無二也若入寺¶時低頭看地
不得髙視見地有蟲勿悞傷¶殺當歌唄讚歎不唾僧地
若見草木不淨即¶須除却又四分律云入僧寺已應先
禮佛塔¶次禮聲聞塔後禮第一上座乃至第四上座¶又
五分律云若入僧多但别禮師餘人總禮¶而去又四分
律云得禮出家五衆亡人塔及¶如來塔又五百問事云
<pb:KR6s0002_WYG_052-11b>
弟子得禮師塚以報¶恩故又増一阿含經云塔中不應
禮餘人又¶十誦律云佛塔聲聞塔前自他不得禮又五¶
百問事云佛塔前禮餘人得罪又三千威儀¶經云不得
座上作禮(今時數有諸寺及以俗家見有道俗在牀上/禮佛此大憍慢¶譬如欲拜人王豈得在牀拜)
(人王尚自不許何/況法王得相比耶)毗尼母論¶云不得著革屣富羅入塔
(此是鞾/履總名)五百問事¶云若是淨潔鞾履鞋靺等得著禮拜
僧祇¶律云若人禮拜不得如瘂羊不語當相¶問訊少病
少惱安樂不道路不疲苦不¶(已下廣/明諸律)
<pb:KR6s0002_WYG_052-12a>
述曰若有士人或難因緣須至寺宿不得卧¶僧牀蓆必
無私有借卧如法然不得共僧同¶其牀卧故寳梁經云
共僧同牀半身枯死墮¶地獄受其大苦僧未眠時不得
在先眠不得¶調戲言笑説非法語失於威儀驚動衆心
若¶有便利涕唾為求法宿不得出外者無犯<md:KR6s0002_T_039-0593c>¶眠時右脇
著牀以腳相壘心係明相念當早¶起表出家因也是故
經云仰卧者是修羅¶卧伏地卧者是餓鬼卧左脇卧者
是貪欲人¶卧若右脇卧者是出家人卧衆僧未起在前
<pb:KR6s0002_WYG_052-12b>
早¶起嚴儀容服至僧房前故沙彌威儀經云若¶入師房
應三彈指又三千威儀經云若入師¶房當具五法一於
外彈指二當脱帽三作禮¶四正住教坐乃坐五不忘持
經又僧祇律云¶弟子應晨起先右脚入師房已頭面禮
足問安¶眠不故善見論云弟子㕘師當避六處一不¶得
當前二不得當後三不得太遠四不得太¶逼五不得處
髙六不得上風立當不近不遠¶側相而立令師小語得
聞不費尊力也又¶欲行時威儀進止皆不得離師故善
<pb:KR6s0002_WYG_052-13a>
見論云¶弟子從師行不得遠師七尺又沙彌威儀經¶云
弟子從師行不得以足蹈師影¶
述曰若女人入寺法用同前但不得在男子¶上坐形相
語笑脂粉塗面畫眉假飾非法調¶戲共相排盪持手振
人必須攝心整容隨人¶教令依次持香一心供養懴悔
自責生女人¶中常成隔礙於此妙法修奉無因不得自
專¶由他而辦一何苦哉深生悲悼若見沙彌禮¶如大僧
勿以小位而不加敬此於大僧為小¶在俗為尊如此等
<pb:KR6s0002_WYG_052-13b>
法竭力而行法用既多具¶在士女篇述○¶述曰若男女
所修事訖須欲出寺佛塔前設¶禮三拜還須右遶三帀
合掌唄讚然後却行¶出寺門外復設一禮若見僧時徒
衆若少各¶禮三拜僧若多時總辭三拜故善現論云<md:KR6s0002_T_039-0594a>¶禮
佛時應遶三帀三拜四方作禮合十指掌¶义手於頂卻
行而出絶不見如來更復作禮¶&KR0158;前而去(表慕戀三寳/重疊報恩也)
凡欲入寺之行為作出¶世之緣建立寺者開淨土之因
供養僧者為¶出離之軌故惟&KR0126;俗之鄙質入伽藍之淨
<pb:KR6s0002_WYG_052-14a>
刹¶所有施為恐乖法式若也還家微捨自贖表¶僧有法
施俗有財惠舉動合宜内外俱益也¶頌曰¶
　　𤣥風冠西土　内範軼東矜¶　大川開寳匣
　　福地下金繩¶　繡松髙可暎　畫栱㲲相承¶
　　日馭非難假　雲師本易慿¶　陽樓疑難燧
　　隂軒𩔖鑿氷¶　迥題飛星没　長楣宿露凝¶
　　旌門曙光轉　輦道夕雲蒸¶　祇洹多靈物
　　竹園滿休徵¶　虛薄筆難紀　微軀竊自凌¶
<pb:KR6s0002_WYG_052-14b>
　　優遊從可恃　恩䕃永難勝
感應緣(畧引一/十九寺)¶
晉建元寺并建康太清寺
宋靈味寺在鍾山¶蔣林里
漢平等寺寺在南京
晉昇平白¶塔寺在秣陵三井里
晉白馬寺在建康中¶黄里
臨海天台山石梁聖寺
<pb:KR6s0002_WYG_052-15a>
東海蓬萊山¶聖寺
抱罕臨河唐述谷仙寺
齊相州石鼓山¶竹林聖寺
晉陽冥¶寂山聖寺
代州五臺山大孚聖寺
魏太山¶丹嶺聖寺
雍州太一山九空仙寺
終南山¶大秦嶺竹林寺
<pb:KR6s0002_WYG_052-15b>
子午闗南獨聖寺¶
終南折谷炬明聖寺
終南庫谷内寺
西域志諸山感供<md:KR6s0002_T_039-0594b>¶聖寺
總述中邊化跡降靈記¶
晉建元寺建康太清里寺基本宋北第元徽¶二年宫人
陳太妃造寺塔舍利靈應相仍毎¶夕放光寺大殿後畫
迦毗羅王及毗沙門天¶王二像若有僧侣失儀童豎䙝
<pb:KR6s0002_WYG_052-16a>
慢者無不影¶響表異使其恭肅若使䖍誠懴禮摽心懇
切¶者必空中有彈指聲或循遶翼衛其間有¶請福祈願
者莫不尅諧¶
宋靈味寺建康鍾山蔣林里宋永初三年沙¶門法意起
造晉末有髙逸沙門莫顯名迹巖¶栖谷飲常在鍾山之
河一夜忽聞怪石崩¶墜聲振林薄明旦履行唯見清泉
湛然因聚¶徒結宇號曰靈味
漢¶平等寺廣平武穆王懷捨宅所立也寺¶門外有金像
<pb:KR6s0002_WYG_052-16b>
一軀髙二丈八尺相好端嚴常¶有神驗國之吉凶先炳
祥異孝昌三年十二¶月此像面有悲容垂淚徧體皆濕
時人號曰¶佛汗京師士女空市而觀有一比丘以淨綿¶
拭其淚須臾之間綿濕都盡更以他綿換拭¶俄然復濕
如此三日乃止至明年四月爾朱¶榮入洛陽誅戮百官
死亡塗地至永安二年¶三月此像復汗京邑士庶復往
觀視五月¶北海入洛莊帝北巡七月北海大敗所將¶江
淮子弟五千餘人盡被俘虜無一得還永¶安三年七月
<pb:KR6s0002_WYG_052-17a>
此像悲泣復如初汗毎經神驗¶朝野惶懼禁人不聴觀
視至十二月爾朱兆¶入洛擒莊帝帝崩於晉陽宫殿空
虚百日無¶主唯尚書令司州牧樂平王爾朱世隆鎮京¶
師商旅四通盜賊不作<md:KR6s0002_T_039-0594c>¶
晉白塔寺在秣陵三井里晉升平中有鳯凰¶集此地因
名其處為鳯凰臺至宋升平二¶年齊太祖起造立寺之
始咸以山髙難於谷¶汲比丘法和爰發誓云若此地可
居當使自¶然出水乃於食堂前試鑿井曽不數仞而清¶
<pb:KR6s0002_WYG_052-17b>
泉湛然甘香清美流未嘗竭¶
晉白馬寺在建康中黄里太興二年晉中宗¶元皇帝起
造昔外國王欲滅佛法宣令四遠¶毁壞塔寺次招提寺
忽有一白馬從西方來¶繞塔悲鳴騰躍空中或復下地
一日一夜鳴¶聲不絶以事白王王潛淚深自愧責即¶勑
普停已毁之塔並更修復由此白馬大法¶更興因改招
提為白馬此寺之號亦取是名¶焉¶
東晉初天台山寺者昔有沙門帛道猷或云¶竺道猷綂
<pb:KR6s0002_WYG_052-18a>
涉山水窮極竒異承天台石梁終¶古無度乃慷慨曰彼
何人斯獨無貞操故¶使聖寺密爾對面千里遂揭錫獨
往而趣石¶梁周瞰崖隒久之方獲其山石梁非一聖¶寺
亦多將欲直度不惜形命且虹梁亘谷下¶望萬尋上濶
尺許莓苔斜側東邊似通西礙¶大石攀登路絶猷乃别
思冀授夜宿梁東¶便聞西寺磬聲經唄唱薩勇意相續
通夕不¶安又聞聲曰卻後十年當來此住何須苦求¶雖
爾不息晨夕惋恨結草為庵彌年禪觀後¶試造梁乃見
<pb:KR6s0002_WYG_052-18b>
横石洞開梁道平正因即得度¶遂見棟宇宏壯圖塔瓌
竒神僧叙接宛同素¶識中食既訖將陳住意僧曰卻後
十年自當¶至此何勞早住相送度梁横石已塞至晉太<md:KR6s0002_T_039-0595a>¶
元年終於山所形似綠色端坐如生王羲之¶聞之造焉
望崖仰挹今有往者雲迷其道¶
宋時朱齡石者使往遼東還返失道隨風汎¶海一月餘
日達于一島糧水俱竭入島求¶泉漸深登山乃見一寺
堂宇莊嚴非所曽覩¶僧問所從具説行事設食飲水問
<pb:KR6s0002_WYG_052-19a>
以去留石¶曰此乃聖居非凡可住僧曰欲住任意石苦¶
辭欲還僧告曰此間去都二十餘萬里石等¶聞之驚怖
曰若爾何緣得達僧曰自當相¶送不勞致憂又問曰識
杯度道人不曰識之¶便指壁上鉢袋曰此是彼物有小
過罰在人¶中便取鉢袋與石并書一封上為書字然不¶
可識曰可以書鉢與之令沙彌送勿從來道¶此有直路
疾至船所須臾至海沙彌以一竹¶杖著船頭語曰但閉
舫聴往不勞航柁也於¶是依言但聞颼颼風中聲有竊
<pb:KR6s0002_WYG_052-19b>
視者見船在¶空雲飛奔於山林海上數息間遂達楊都
大¶桁正見杯度騎桁欄口云馬馬齡石既至書¶自飛上
度手度驚曰汝那得蓬萊道人書喚¶我歸耶乃説由緣
又將鉢與之手捧鉢曰¶吾不見此鉢四千餘年擲上入
雲下還接取¶太初中無故而死事在髙僧傳¶
晉初河州唐述谷寺者在今河州西北五十¶里度風林
津登長夷嶺南望名積石山即禹¶貢導河之地也衆峯
競出各有異勢或如寳¶塔或如層樓松栢映巖丹青飾
<pb:KR6s0002_WYG_052-20a>
岫自非造化¶神功何因綺麗若此南行二十里得其谷
焉¶鑿山搆室接梁通水遶寺華果蔬菜充滿今¶有僧住
南有石門濱於河上鐫石文曰晉太<md:KR6s0002_T_039-0595b>¶始年之所立也寺
東谷中有一天寺窮討處¶所畧無定止常聞鐘聲又有
異僧故號此¶谷名為唐述羌云鬼也所以古今諸人入
積¶石者毎逢仙聖行住恍忽現寺現僧東¶北嶺上出於
醴泉酣而且白服者不老¶
髙齊初有異僧投鄴下寺中夏坐與同房僧¶亡名欵曲
<pb:KR6s0002_WYG_052-20b>
意得客僧患痢甚困名以酒與之¶客曰不可也名曰但
飲酒雖是戒禁有患通¶開客顰眉為飲之患損夏滿辭
還本寺相送¶出都客曰頗聞鼓山竹林寺乎名曰聞之
古¶來虚傳竟無至者客曰無心相造何由而至¶一夏同
房多相惱亂患痢飲酒乃是佳藥本¶非所欲為意而飲
願不以此及人山寺孤迥¶時可歴覽想一登陟以副虚
懷名聞喜踊¶曰必能導達夕死無恨至九月間尅望尋
展¶幸賜提引不爾無由客曰若來可從鼓山東¶面而上
<pb:KR6s0002_WYG_052-21a>
東度小谷又東北上即是山寺至期¶與好事者五六人
直詣石窟寺山僧曰何以¶得來曰欲往竹林道由於此
僧曰世人可笑¶專聴妖言此山東西我並逰涉何處有
寺古¶有斯言不勞往也名曰彼客致詞極非孟¶浪何有
虚也只得尋之尋而不獲非余咎也¶石窟寺僧十數相
隨依言東上度谷尋嶺¶忽見一翁把钁斵地又見一僧
來至鋤禾四¶邊把鋤曳钁曰去年官寺道人放馬食我
禾¶盡今年復來蹋我秋苗舉钁趂僧並皆返¶歸唯名一
<pb:KR6s0002_WYG_052-21b>
人東北獨上翁曰放你上山乞蟲¶喫卻遂依東上林水
深茂聞南嶺上有吟¶咏聲名曰非往者客耶曰是也排
榛而出<md:KR6s0002_T_039-0595c>¶執手叙濶相將造寺瞬目間忽見崇峯簉日¶脩
竹干雲重門洞開複殿基列門外東西槽¶&KR0491;飾以金鋪
似有馬蹤而無繫者行至門首¶曰且住此通和尚去須
臾便出引入至佛殿¶前禮拜訖西至廊下和尚可年九
十許眉長¶鼻髙狀如西僧傍有官吏可三十人執文簿¶
有所判㫁舉手告曰下里山寺殊無可觀何¶能遠涉名
<pb:KR6s0002_WYG_052-22a>
即禮拜十數拜和尚曰行來疲頓¶可止將至房去便引
西房北東轉見僧慿案¶讀經名便禮拜都不慰問便引
盡北行東出¶至本客房中歡笑通宵屢求住彼曰¶一任
和尚不敢為礙待明為諮報曰和尚不¶許乃至中食不
異鄴中臨别和尚曰知欲¶求住知友情也然出家人不
可兩處安名¶本寺受供可得乖否必欲求住可除彼名
好¶去便辭送出執手恨恨既别悽然行一里¶間數數反
顧寺塔林竹依然滿目更行二里¶返顧一無但是峯崖
<pb:KR6s0002_WYG_052-22b>
襍𣗳行行西下依隨¶本道不見田苗亦無田翁乃至石
窟備為僧¶説之¶
髙齊文宣在晉陽使人騎白馲駝向我寺取¶經函去使
問不知何寺帝曰但任駝行自知¶寺處日晚出城駝行
至急奄然如睡忽至一¶山名為冥寂山半有寺有羣沙
彌曰髙洋¶馲駝來也便引入寺見一老僧拜已問曰¶髙
洋作天子何似答曰聖明問曰爾來何¶為答曰令取經
函僧曰洋在寺懶讀經今¶取何用指示北行東頭是其
<pb:KR6s0002_WYG_052-23a>
本房汝可彼取¶函與之即乘駝而返如睡如夢奄至晉
陽<md:KR6s0002_T_039-0596a>¶以函反命不久帝行至谷口木井寺有捨身¶癡人不
解語忽語帝曰我先去爾後可來帝¶然之是夜癡人死
不久帝於晉陽不豫使劉¶桃枝負行鼻血淋瀝是夜帝
崩¶
代州東南五臺山古稱神仙之宅也山方三¶百里極巉
巖崇峻有五臺上不生草木唯松栢茂林經中明文殊
將五百仙人往清涼¶之山即斯地也地極嚴寒多雪號
<pb:KR6s0002_WYG_052-23b>
曰清涼¶山所以古來求道之士多遊此山遺迹靈窟¶即
目極多中臺最髙去頂七百里望如指¶掌上有小石浮
圖其量千計即是魏文帝宏¶所立也石上人馬跡宛然
如新有大泉名曰¶太華清澄如鏡有二浮圖夾之中有
文殊師¶利像人有至者鐘聲香氣無日不有神僧瑞¶像
往往逢遇龍朔二年下勑令長安㑹昌¶寺僧㑹賾往彼
修理寺塔前後再返亦遇靈¶感中臺東南下三十里有
大孚靈鷲寺古傳¶漢明所造現有東西二道場像設猶
<pb:KR6s0002_WYG_052-24a>
存南有¶華園二頃許四時相間互相映發古今常然¶不
知元由貞觀年中有禪師名解脱聚住習¶定自云於華
園北四度見文殊師利菩薩翼¶從滿空羣仙異聖不可
勝紀近有僧朗禪師¶居山三十餘載亦遇仙聖飛空而
去唯留故¶迹南臺三十里内多是名華徧於峯岫俗號¶
華山中有聖寺鐘聲時發曽見異人形偉冠¶世言語之
間超騰遂遠其山甚近滯俗罕登¶登者必感勝緣¶
魏太山丹嶺寺釋僧照未詳氏族性多虚放¶好追靈迹
<pb:KR6s0002_WYG_052-24b>
譎詭之處無不登踐承瀑布之下<md:KR6s0002_T_039-0596b>¶多諸洞穴仙聖遊止
以魏普泰年行至滎山¶見飛流下有穴孔因穴而入行
可五六里便¶得出穴外有微逕其東北上可行數里得
石¶渠濶三兩步水西流清澄徹上下藥草蔓莚委地青
翠渠北有瓦舍三口形甚古陋庭¶前穀穗縱横鳥雀殘
食甚衆東頭屋内有¶數架黄袠中間有鐵臼兩具亦有
釜器並附¶遊塵都無炊爨之迹西頭室裏有一沙門端¶
坐儼然飛塵没膝四望瞻眺唯見茂林懸澗¶非有人居
<pb:KR6s0002_WYG_052-25a>
須臾之間逢一神僧年可六十眉¶長丈餘槃掛耳上相
見欣然傾慰若舊問¶所從來答云我同學三人來此避
世一人外¶行未返一人死來極久似入滅定今在西屋¶
内汝見之未今日何姓為主答曰是魏家¶享國已久不
姓曹耶照云姓元僧曰我¶不知之遂取穀穗擣之作粥
又往林中葉下¶取梨棗與之令噉僧云汝但食之我不
噉此¶又問誦何經業照云吾誦法華經神僧叩¶頭曰大
好精進業今東屋架上如許經吾並¶自誦之欲得聞不
<pb:KR6s0002_WYG_052-25b>
照合掌曰唯敢聞命彼¶逐部别誦之聲氣朗徹乃至通
夜照疲苦¶睡僧曰但睡我自恒業耳達旦不眠更為¶造
食照謝曰幸得奉謁今暫還歸尋來接事¶僧亦不留但
言我同學行去汝若値者大有¶開悟恨不見之既言須
歸好去照尋路得¶還結侣重來瀑布覔穴莫測其處今
終南諸¶山亦有斯事不可具述¶
雍州鄠縣南繫頭山寺者其山本舟人繫船¶其頂故以
名焉昔太一未分山連太行王屋<md:KR6s0002_T_039-0596c>¶白鹿河水停於此川
<pb:KR6s0002_WYG_052-26a>
號為山海及巨靈大人¶秦供海者患水浩蕩以左掌托
太華右足¶蹋中條太一為之裂河通地出山遂髙顯仍¶
本號為張衡西京云髙掌遠蹠以流河¶曲者是也古老
傳云繫頭南有九空仙寺昔¶有人山採逼暮不知歸道
依林而宿夜聞鐘¶聲在近即尋之忽見一寺僧象百餘
但有行¶坐而不叙問其人怪之至明失寺此來在近¶無
往尋者有僧曽至山但有層峯秀林不可¶登踐又云山
有九窟仙人所居也有藍田大¶谷伏羲城側歸義寺僧
<pb:KR6s0002_WYG_052-26b>
𢎞藏者有膽勇聞而¶往尋積日累夜巡擾山隒止獲五
窟甚圓¶淨如人所造無闕漏似有居者又光明寺¶了禪
師亦往尋覓依窟一夏今所謂照陽空¶也足為華望之
大觀也而仙寺終不見焉¶
終南山大秦嶺竹林寺者至貞觀初採蜜¶人山行聞有
鐘聲尋而往至焉寺舍二間有¶人住處傍大竹林可有
二頃其人㫁二節竹¶以盛蜜可得五升許兩人負下尋
路而至大¶秦戍具告防人以林至此可十五里戍主利¶
<pb:KR6s0002_WYG_052-27a>
其大竹將往伐取遣人依言往覓過小竹¶谷達于崖下
有鐵鎖長三丈許防人曳鎖¶掣之大牢將上有二大虎
據崖頭向下大¶呼其人怖急返走又將十人重尋値大
洪¶雨便返藍田悟真寺僧歸真少小山栖聞¶之便往至
小竹谷北上望崖失道而歸常以¶為言真云此竹林至
闗可五十許里¶
子午闗南第一驛名三交驛東有澗東南坡¶數十頃是
栗𣗳素不知有僧住屢聞鐘聲不<md:KR6s0002_T_039-0597a>¶以為竒一時驛家婦
<pb:KR6s0002_WYG_052-27b>
女採樵入澗忽値一僧¶獨坐石上縫衣傍無一物此女
有信心白曰¶不知師在此日時欲至向驛食來僧云貧
道¶山居不得食驛家官食女曰自有私食足以¶供養僧
曰信心人食亦不可得女恐時過馳¶走取食及來尋之
不見其迹由是常令家¶人左近追之永不可値而有鐘
聲此寺去驛¶五里¶
又終南折谷内㯶䕡寺者近有人見一僧¶云倩為擎樸
向寺問寺在何處云在折谷¶炬明東額頭其人為荷樸
<pb:KR6s0002_WYG_052-28a>
將至寺見一僧¶從南崖來可長五十尺相召來其人辭
返語¶曰君日日入山採柴可於柴下取齋殘餅食¶之不
須道得之由緣便隨其言日得其餅妻¶怪窮之不得已
便説遂瘂經年又見二僧入¶谷其人手招指口如是三
返便得語其人¶近死今入山者至炬明額側常聞鐘聲
亦¶往往見有異僧近有一僧聞已遇見入谷僧¶疑是椶
䕡寺問言大徳是椶䕡寺僧¶不曰是欲隨大徳去得不
曰可相隨來但聞¶耳邊颼颼風聲至急心惟曰此何必
<pb:KR6s0002_WYG_052-28b>
是聖¶或入深山躓頓我竊生念時前僧便失懊惱¶之甚
返&KR0158;三日方達谷口乃於避世堡立精¶舍以之精舍見
存其僧不知所終¶
又終南庫谷内西南又名胡盧谷昔有人於¶山採斫遇
見一寺并石室石門門内並寳器¶重大不可勝然不見
僧人是衆僧供用具度¶其人徘徊顧盻記誌處所以所
齎瓠盧掛於¶室𣗳下山召村人往尋其谷内𣗳上往往
悉<md:KR6s0002_T_039-0597b>¶是瓠盧莫知蹤跡今有尋山云石門扇在山¶崖傍半
<pb:KR6s0002_WYG_052-29a>
入山下其半雖出無人力開之今其¶谷名庫地名天藏
故谷口府坊皆名天藏測¶其山中則彌勒下生方現於
俗耳¶
西域志云烏萇國西南有檀特山山中有寺¶大有衆僧
日日有驢運食無控御者自來¶留食還去莫知所在
西域志云王𤣥策至大¶唐顯慶五年九月二十七日菩
提寺寺主名¶戒龍為漢使王𤣥策等設大㑹使人已下
各¶贈華㲲十段并食器次申呈使獻物龍珠¶等具録大
<pb:KR6s0002_WYG_052-29b>
真珠八箱象牙佛塔一舍利寳塔¶一佛印四至於十月
一日寺主及餘衆僧餞¶送使人西行五里與使泣涕而
别曰㑹難别¶易物理之況龍年老此寺即諸佛成道¶處
為奏上於此存情預修當來大覺之所言¶意勤勤不能
已已(若廣明西域塔寺靈迹嘉/祥徵瑞具如上感通篇述)
敬尋佛¶法東流年向六百三寳傳記卷盈三千其内¶名
僧徳重可觀神通變化靈瑞感通向有千¶人自古君臣
𨼆道逸民負才慠俗之流並¶皆崇敬如賢如聖備在傳
<pb:KR6s0002_WYG_052-30a>
記不可具述故入¶大乘論云尊者聖人賓頭盧羅㬋羅
等有十¶六大阿羅漢住世通法又有九億無學聖人¶亦
在此洲未入涅槃准此而詳今諸山海所¶居衆僧多聞
磬聲或尋遇寺豈非聖人之¶所處乎今更約諸門以分
三時一約住世二¶約賢劫三約釋迦一佛為候初約住
劫用辯¶通塞者如西域所列往劫行事如薩埵捨身¶流
血尚在達挐捨子杖捶遺血布髮掩泥之¶所捨身求偈
之地月光斬首尸毗飼鷹斯等<md:KR6s0002_T_039-0597c>¶遺跡並惟古劫計數災
<pb:KR6s0002_WYG_052-30b>
蕩如何尚存天竺名¶僧亦疑斯致理如所問無宜獨留
而往事迹¶有僧釋云此乃如來神力由菩薩志行雖有¶
三災不可除滅後成世界依而集之亦有人¶言三災之
化無往不除乃至無一鄰塵而得¶存焉今云塔在豈不
乖乎諸徳釋云但非聖¶迹者如無一鄰得住今云有者
由聖力加¶被故得久住欲使後代師之鑽仰冀慕聖¶蹤
依之得道世界初成昔古遺跡相似而現¶並是佛之神
力變化所為故五不可思議中¶一是佛神力也所以往
<pb:KR6s0002_WYG_052-31a>
劫生事而列之第二¶約同劫以明相對有四具如一鉢
千佛共¶同故傳云釋迦受食四王奉鉢滅後流行¶王毗
舍離若千百年又至乾陁衞又至西¶月支于闐丘夷羨
當達震旦返向師子國¶還來天竺上昇兜率彌勒見曰
釋迦佛鉢¶今來至此七日供養還下龍宫彌勒成佛四¶
王還獻二者龍宫佛影千佛同留三者方石¶説法千佛
同坐即揵陁卑鉢𣗳下是也四者¶石塔盛衰千佛同候
上傳之中多明四佛行¶坐之跡准此未來抑亦可見第
<pb:KR6s0002_WYG_052-31b>
三明釋迦一¶代通而不等如天道寳階滅無遺緒吒王¶
大塔七化已三道𣗳滅而更生佛跡毁而還¶現楊枝摧
而重出舍利試而逾靈諸如此例¶故應不通後佛至如
雞足迦葉留化慈尊山¶宫明辯持身滅定之侣摩支應¶
供之徒事局未來神化絶域皆為明通開顯¶累俗慈導
有情澄神諸有也依道宣律師感¶應記問天人曰荆州
河東寺者此國甚大余<md:KR6s0002_T_039-0598a>¶與慈恩寺嵩法師交顧積年其
人即河東羅¶雲法師之學士也云此寺本曽住萬僧震
<pb:KR6s0002_WYG_052-32a>
旦¶之最聞之欣然莫測河東之號請廣而述之¶亦佛法
之大觀也答曰晉氏南遷郭璞多聞¶之士周訪地圖云
此荆楚舊為王都欲於¶硤州置之嫌逼山遂止便有宜
都之號下至¶松滋地有面勢都邑之像乃掘坑秤土嫌
其¶太輕覆寫本坑土又不滿便止曰昔金陵王¶氣於今
不絶固當經三百年矣便都建業仍¶於此置河東改遷
裴薛栁杜四姓居之地在¶江曲之間𩔖蒲州河曲故有
河東目也有¶東西二寺昔符堅伐晉荆州北岸並没屬
<pb:KR6s0002_WYG_052-32b>
秦¶時桓仲為荆牧邀翼法師度江造東寺安長¶沙寺僧
西寺安四層寺僧符堅殁後北岸諸¶地還屬晉家長沙
四層諸僧各還本寺西東¶二寺因舊廣立自晉宋齊梁
陳氏僧徒常數¶百人陳末隋初有名者三千五百人淨
人數¶千大殿一十三間惟兩行柱通梁長五十五¶尺欒
櫨重疊國中京冠即彌天釋道安使¶弟子翼法師之所
造也自晉至唐曽無虧損¶殿前四鐵鑊各受十餘斛以
種蓮華殿前塔¶宋謙王義季所造塔内素像忉利天工
<pb:KR6s0002_WYG_052-33a>
所造¶佛殿中多金銅像寳帳飛仙珠瓔華珮並是¶四天
王天人所作寺内僧衆兼於主客出萬¶餘人當途講説
者五十三人十三人得其聖¶果各領千僧餘小法師五
百餘人十誦律師¶有四十人九人得聖大小乘禪師八
百餘人¶其得聖人二百二十四人徒衆嚴肅説不可¶盡
寺法立制誦經六十紙者免維那誦法華<md:KR6s0002_T_039-0598b>¶度免直嵗寺
房五重並皆七架别院大小今¶有十所般舟方等二院
莊嚴最勝夏别常有¶千人四周廊廡咸一萬間寺開三
<pb:KR6s0002_WYG_052-33b>
門兩重七¶間兩厦殿宇横設並不重安約准地數取其¶
久故所以殿宇至今三百年餘無有損敗東¶川大寺唯
此為髙映耀川原實稱壯觀也又¶問彌天釋氏宇内式
瞻云乘赤驢荆襄朝夕¶而見未審如何答曰虚也又曰
若爾虚傳¶何為東寺上有驢臺峴南有中驢村據此行¶
由則乘驢之有地也答曰非也後人築臺故¶¶植𣗳供養
焉有佛殿之側頓置驢耶又中¶驢之名本是閭國郄國
之故地也後人不練¶遂妄擬之
<pb:KR6s0002_WYG_052-34a>
　
　¶
　
　
　
　
　
　
<pb:KR6s0002_WYG_052-34b>
　
　
　
　
　
　
　
　法苑珠林卷五十二
<pb:KR6s0002_WYG_052-35a>
校訛
　第二紙(十一行是/宋藏作良)第八紙(十四行生宋/南藏作主)第十八紙(十/五)
　(行水北/藏作米)第三十一¶紙(一行具宋/南藏作生)
音釋
　締(丁計切/結也)慘(七感切/慼也)蠰佉(梵語也此云貝玉名也/蠰汝陽切佉丘迦切)鞾
　(許戈切有/靿履也)靺(莫葛/切)盪(徒黨切/推盪也)振(除庚切/觸也)燧(徐醉切/火燧也)俘
　(芳蕪切軍/所虜獲也)瞰(苦濫切/俯視也)隒(魚檢切山形/如重甑曰隒)惋(烏貫切/懊歎也)瓌(姑/囘)
　(切偉/也)颼(疏鳩切颼/颼風聲也)顰(毗賓切/顰蹙也)斵(竹角切/&KR1403;也)榛(鉏臻切木/叢生也)
<pb:KR6s0002_WYG_052-35b>
　簉(初救切/衝也)穗(徐醉切/禾穎也)鄠(候古切/縣名)蹠(之石/切)捶(主蘂切/杖擊也)飼
　(祥吏切/餧也)
