# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:13
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 40

<pb:KR6s0002_WYG_040-1a>
欽定四庫全書
　法苑珠林卷四十
　　　　　　　　　　　　唐　釋道世　撰
　住持篇第二十二之餘
　　説聽部¶
如湼槃經云復次善男子若我弟子受持讀¶誦書寫演
説是湼槃經莫非時説莫非國¶説莫不請説莫輕心説
莫處處説莫自歎¶説莫輕他説莫滅佛法説莫熾然世
<pb:KR6s0002_WYG_040-1b>
法¶説善男子若我弟子受持是經非時而説乃至¶熾然
世法説者人當輕訶而作是言若佛祕藏¶大湼槃經有
威力者云何令汝非時而説乃¶至熾然世法而説若持
經者作如是説當知是¶經為無威力若無威力雖復受
持為無利益¶縁是輕毁湼槃經故令無量衆生墮於地
獄¶則是衆生惡知識也非我弟子是魔眷屬若<md:KR6s0002_T_030-0508c>¶為利養
五欲名聞而説經者事同貿易速滅¶正法又湼槃經云
云何栴檀貿易凡木如¶我弟子為供養故向諸白衣演
<pb:KR6s0002_WYG_040-2a>
説經法白衣¶情逸不喜聽聞白衣處高比丘在下兼以
種¶種餚饍飲食而供給之猶不肯聽是名栴檀¶貿易凡
木云何以金貿易鍮石鍮石譬色聲¶香味觸金譬於戒
我諸弟子以色因縁破¶所受戒是名以金貿易鍮石云
何以銀貿易¶白鑞銀譬十善鑞譬十惡我諸弟子放捨¶
十善行十惡法是名以銀貿易白鑞云何以¶絹貿易氀
褐氀褐以譬無慚無愧絹譬慚愧¶我諸弟子放捨慚愧
習無慚愧是名以絹貿¶易氀⬤云何甘露貿易毒藥毒
<pb:KR6s0002_WYG_040-2b>
藥以譬種種¶供養甘露以譬諸無漏法我諸弟子為利
養¶故向諸白衣若自譽讚言得無漏是名甘¶露貿易毒
藥¶又法華經云菩薩摩訶薩不親近國王王子¶大臣官
長不親近諸外道梵志尼犍子等及¶造世俗文筆讚詠
外書乃至田獵漁捕諸¶惡律儀不親近求聲聞人又不
應於女人身¶取能生欲想相而為説法亦不樂見若入
他¶家不與小女處女寡女等共語亦復不近五¶種不男
之人以為親友不獨入他家若有因¶縁須獨入時但一
<pb:KR6s0002_WYG_040-3a>
心念佛若為女人説法不¶露齒笑不現胷臆乃至為法
猶不親厚况復¶餘事不樂畜年少弟子沙彌小兒亦不
樂與¶同師常好坐禪於空閑處修攝其心又佛藏¶經云
不淨説法有五種一者自言盡知佛法¶二者説佛經時
出諸經中相違過失三者於<md:KR6s0002_T_030-0509a>¶諸法中心疑不信四者自
以所知非他經法¶五者為利養故為人説法如是説者
我説此¶人當墮地獄不至湼槃又云我乆勤苦求是¶法
寳而此惡人捨置不説但以經相違語義¶互相是非不
<pb:KR6s0002_WYG_040-3b>
順正法於聖法中畜心自大隨¶意而説為求利養若比
丘説法雜外道義者¶有善比丘應從坐去若不爾者非
善比丘亦¶復不名隨佛教者如是説者我説此人名為¶
外道尼乾弟子非佛弟子謂是地獄畜生餓¶鬼何以故
身未證法而在髙座身自不知而¶教人者法墮地獄又
當來比丘好讀外經當¶説法時莊校文辭令衆歡樂惡
魔爾時助惑¶衆人障礙善法若有貪著音聲語言巧飾
文¶辭若有人好外道經者魔皆迷惑令心安隱¶又如羣
<pb:KR6s0002_WYG_040-4a>
盲人捨所得物欲詣大施而墮深坑¶我諸弟子亦復如
是捨麤衣食而逐大施求¶好供養以世利故失大智慧
而墮深坑阿鼻¶地獄又云不淨説法得罪極多亦為衆
生作¶惡知識亦謗過去未來今佛若人悉奪三千¶大千
世界衆生命不淨説法罪多於此何¶以故是人皆破諸
佛阿耨多羅三藐三菩提¶為助魔事亦使衆生於百千
世受諸衰惱但¶能作縛不能令解當知是人於諸衆生
為惡¶知識為是妄語於大衆中謗毁諸佛以是因¶縁墮
<pb:KR6s0002_WYG_040-4b>
大地獄教多衆生以邪見事是故名為¶惡邪見者又云
舍利弗爾時破戒比丘乃¶至為得一杯酒故與諸白衣
演説佛法於意¶云何多貪恚癡多樂讀經貪外經利行
不¶清淨舍利弗若有比丘耆年有徳比丘中<md:KR6s0002_T_030-0509b>¶龍有深智
慧是人能信無所有自相空法無¶我無人法何以故是
人不樂衆閙雜語不樂¶睡眠多事不為白衣營執事務
不為使命持¶送文書不行醫行不讀醫方不為販賣不¶
樂論説世間語言但樂欲説出世間法舍利¶弗我今明
<pb:KR6s0002_WYG_040-5a>
了告汝求自利已善比丘等當爾¶之時不應入衆乃至
一宿惟除阿羅漢煩惱¶已斷及病比丘於中有縁何以
故舍利弗¶當爾時人貪欲瞋恚愚癡毒盛不活怖畏常¶
所逼切求利善人常應自處山林空靜乃至¶畢命如野
獸死又云我此真法不乆住世何¶以故衆生福徳善根
已盡濁世在近¶又大集月藏經云若有衆生惟依讀誦
欲求¶阿耨多羅三藐三菩提者是人多喜著於世¶俗以
世俗故尚不能調伏巳心煩惱何能¶調伏他人煩惱善
<pb:KR6s0002_WYG_040-5b>
男子樂著讀誦求菩提者¶便有嫉妬求於名利髙心自
恃輕慢毁他尚¶不能得欲界善根何况能得色無色界
一切¶善根¶又摩訶衍大寳嚴經云譬如藥師持藥遊行¶
而自身病不能療治多聞之人有煩惱病亦¶復如是雖
有多聞不制煩惱不能自利徒無¶所用譬如死人著金
瓔珞多聞破戒被服法¶衣受他供養亦復如是¶又方廣
十輪經云若有衆生起於麤弊愚癡¶惡口自謂為智乃
至不離邪見為求他利而¶生嫉妬貪著名稱自舉輕他
<pb:KR6s0002_WYG_040-6a>
不能守䕶身口¶意等心常念惡恒作是語而自稱説是
大乗¶人亦教他讀誦但自讚已非毁於他以是<md:KR6s0002_T_030-0509c>¶義故讚
歎大乗自不調伏於大乗道而欲教¶他修行大乗乃至
云得人身甚難失聲聞¶辟支佛乗常趣惡道不欲親近
諸有智者而¶唱是言作師子吼我是大乗善男子譬如
有¶驢著師子皮自以為師子有人逺見亦謂師¶子驢未
鳴時無能分别既出聲已逺近皆¶知非實師子諸人見者
皆悉唾言此敝惡驢¶非師子耶乃至毁犯禁戒作惡行
<pb:KR6s0002_WYG_040-6b>
者於一切¶處不成法器若自説言我是大乗能破一切¶
衆生煩惱塵勞大陣亦為衆生住八正道入¶無畏城則
無是處¶又佛藏經云過去世時有五比丘一名普¶事二
名苦岸三名薩和多四名將去五名跋¶難陁是五比丘
為大衆師其普事者知佛所¶説真實空義無所得法餘
四比丘皆墮邪道¶倒説誘人普事比丘為四部所輕無
有勢¶力多人惡賤四惡比丘教諸人衆以邪見¶道於佛
法中不相恭敬相違逆故以滅佛¶法乃至云是諸惡人
<pb:KR6s0002_WYG_040-7a>
滅佛正法亦與多人大¶衰惱事又是惡人命終之後墮
阿鼻地獄仰¶卧九百萬億嵗伏卧九百萬億嵗左右卧
亦¶然於熱鐵上燒然焦爛是中退死更生炙地¶獄大炙
地獄活地獄黑繩地獄皆如上嵗數¶受諸苦惱於黑繩
地獄死還生阿鼻大地獄¶中乃至云親近是人及善知
識并諸檀越凡¶有六百四萬億人與此四師俱生俱死
在大¶地獄受諸燒煑乃至云如是展轉一切受¶苦大劫
將燒故在地獄又説大劫若燒是四¶惡人及六百四萬
<pb:KR6s0002_WYG_040-7b>
億人從此阿鼻大地獄中<md:KR6s0002_T_030-0510a>¶轉生他方在大地獄何以故
舍利弗重罪具¶足其報不少在於他方無數百千萬億
⬤由¶他嵗受大苦惱世界還生是四罪人及六百¶四萬
億人并及餘人罪未畢者於彼命終還¶生此間大地獄
中又云乆乆雖免地獄苦惱¶得生人中於五百世從生
而盲然後得值一¶切相佛乃至云於彼佛法出家十萬
億嵗勤¶行精進如救頭然不得順忍况得道果又湼¶槃
經云善星比丘誦得十二部經智度論云¶提婆達多出
<pb:KR6s0002_WYG_040-8a>
家學道誦得六萬法聚述曰此¶之二人皆不修方便道
中真佛性觀四念處¶等行法觀察五隂無常苦空非我
我所貪著¶我見人見衆生見已起大逆罪誹謗如來由¶
斯義故此之二人生身䧟入阿鼻地獄中受¶無窮苦如
是流例述難可盡¶
　　菩薩部¶
如迦葉經云爾時佛告摩訶迦葉如來不乆¶當般湼槃
迦葉白佛言世尊唯願世尊住世¶一劫若減一劫守䕶
<pb:KR6s0002_WYG_040-8b>
正法佛告迦葉彼愚癡¶人假使千佛出世種種神通説
法教化彼愚¶癡人於彼惡欲不可令息迦葉當來末世
後¶五百嵗有諸衆生具足善根其心清淨能報¶佛恩守
䕶我法迦葉白佛世尊我修少¶行智慧㣲淺如持重擔
我不能堪唯有菩薩¶堪能荷負如斯重擔譬如有人年
耆極老年¶百二十身癭長病不能起止時有一人巨¶富
饒財齎持珍寳至病人所而語之言我¶有縁事當至他
方以寳相寄為我守䕶待我¶還時汝當歸我彼老病人
<pb:KR6s0002_WYG_040-9a>
無有子息惟獨<md:KR6s0002_T_030-0510b>¶一身彼人去已未乆之間困至命終所
寄¶財物悉皆散失彼人行還求索無所世尊聲¶聞之人
亦復如是智慧㣲淺修行甚少又無¶伴侣不能乆持在
於世間若付正法不乆散¶滅佛讚迦葉我已了知而故
付汝令彼癡人¶得聞此已生於悔心爾時迦葉白佛言
世尊¶我今更説第二譬喻譬如有人身力盛壯無¶諸患
苦壽命無量百千萬嵗生大種姓具足¶財寳善持淨戒
有大慈悲内懐歡喜利益¶多人命得安樂時有一人齎
<pb:KR6s0002_WYG_040-9b>
持寳物來至¶其所而語之言我有縁事當至他方以寳
相¶寄當好守䕶若十年還若二十年還待我¶來時當見
相還其人得寳藏積守䕶彼人行¶還即便歸之世尊菩
薩摩訶薩亦復如是若¶以法寳付諸菩薩無量千億⬤
由他劫終無¶失壊利益無量無邊衆生不斷三寳世尊
如¶是之事我不能持惟有菩薩乃能堪受世尊¶此彌勒
菩薩摩訶薩俱在此㑹如來付之於¶當來世後五百嵗
法欲滅時如來所集之法¶悉能守䕶流演廣説何以故
<pb:KR6s0002_WYG_040-10a>
此彌勒菩薩於¶當來世當證阿耨菩提譬如國王第一
太子¶當為王事如法治世彌勒菩薩亦復如是治¶法王
位守䕶正法爾時佛讚迦葉如汝所説¶即伸右手摩彌
勒頂作如是言彌勒我付囑¶汝當來末世後五百嵗正
法滅時汝當守䕶¶三寳莫令斷絶爾時如來摩彌勒頂
時於此¶三千大千世界六種震動光明徧滿大千世¶界
爾時地天及虛空天上至阿迦膩吒天悉¶皆合掌白彌
勒菩薩摩訶薩言如來以法付<md:KR6s0002_T_030-0510c>¶囑聖者惟願聖者為利
<pb:KR6s0002_WYG_040-10b>
一切諸天人故受此¶正法爾時彌勒菩薩從座而起偏
袒右肩右¶⬤著地合掌恭敬白佛言世尊我為利益一¶
切衆生尚受無量億劫之苦况復如來付我¶正法而當
不受世尊我爾時受持於當來世¶演説如來無量阿僧
祇劫所集阿耨菩提法¶彌勒菩薩説此語時三千世界
六種震動¶又大集經云爾時世尊告上首彌勒及賢劫¶
中一切菩薩摩訶薩言諸善男子我昔行菩¶薩道時曽
於過去諸佛如來作是供養以此¶善根與我作於三菩
<pb:KR6s0002_WYG_040-11a>
提因我今憐愍諸衆生¶故以此報果分作三分留一分
自受第二¶分者於我滅後與禪解脱三昧堅固相應聲¶
聞令無所乏第三分者與彼破戒讀誦經典¶相應聲聞
正法像法剃頭著袈裟者令無所¶乏彌勒我今復以三
業相應諸聲聞衆比丘¶比丘尼優婆塞優婆夷寄付汝
手勿令乏少¶孤獨而終及以正法像法毁破禁戒著袈
裟¶者寄付汝手勿令彼等於諸資具乏少而終¶亦勿令
有栴陁羅王共相惱害身心受苦我¶今復以彼諸施主
<pb:KR6s0002_WYG_040-11b>
寄付汝手我今所有器以¶非器為我出家而供養者汝
等亦當䕶持養¶育彌勒若於現在及未來世讀誦受持
此法¶門者彼等當得十種清淨功徳何等為十始¶從身
清淨故離殺生乃至離邪見是為十種¶功徳從是以後
百千萬生常得如是十種¶清淨功徳若有至心聽此法
門者是人住如¶實際得於八種清淨功徳何等為八一
長壽¶二端正三富貴四名稱五常為諸天守䕶六<md:KR6s0002_T_030-0511a>¶所須
常無所乏七盡諸業障八命欲終時有¶十方佛及諸大
<pb:KR6s0002_WYG_040-12a>
衆放大光明照其眼目令其¶人見得生善處於百千萬
生常得如是八種¶功徳我今更復畧説是人當得十三
種清淨¶功徳何為十三一生死流轉終不更起顛¶倒惡
見二不生五濁無佛國土三常得見佛¶四常聞正法五
常得供養衆僧六值善知識¶七常與六波羅蜜相應八
不墮小乗九常以¶大慈大悲大方便力成熟衆生十常
發勝願¶十一乃至菩提而常不離如上等法十二速¶能
滿足六波羅蜜十三於阿耨多羅三藐三¶菩提而成正
<pb:KR6s0002_WYG_040-12b>
覺若有受持書寫讀誦為他解¶説如説修行此月藏法
門者所得功徳如前¶所説¶又大集經云爾時無勝意童
子白佛言世尊¶他方佛土所有人民常作是言娑婆世
界雜¶⬤然我今者常見清淨佛言如是如是如汝¶所説
又此世界諸菩薩等或作種種天人畜¶生之像游閻浮
提教化如是種𩔖衆生若為¶人天調伏衆生是不為難
若為畜生調伏衆¶生是乃為難¶閻浮提外東方海中有
瑠璃山名之為湖具¶種種寳其山有窟名種種色是昔
<pb:KR6s0002_WYG_040-13a>
菩薩所住¶之處有一毒虵在中而住修聲聞慈復有¶一
窟名曰無死亦是菩薩昔所住處中有一¶馬修聲聞慈
復有一窟名曰善住處亦是¶菩薩昔所住處中有一羊
修聲聞慈其山樹¶神名曰無勝有羅刹女名曰善行各
有五百¶眷屬圍繞是二女人常共供養如是三獸<md:KR6s0002_T_030-0511b>¶閻浮
提外南方海中有玻瓈山其山有窟名¶曰上色亦是菩
薩昔所住處有一獼猴修聲¶聞慈復有一窟名曰誓願
亦是菩薩昔所住¶處中有一雞修聲聞慈復有一窟名
<pb:KR6s0002_WYG_040-13b>
曰法¶牀亦是菩薩昔所住處中有一犬修聲聞¶慈中有
火神有羅刹女名曰眼見各有五百¶眷屬圍遶是二女
人常供養是三鳥獸¶閻浮提外西方海中有一銀山名
曰菩提月¶中有一窟名曰金剛亦是菩薩昔所住處中¶有
一猪修聲聞慈復有一窟名香功徳亦是¶菩薩昔所住
處中有一䑕修聲聞慈復有一¶窟名髙功徳亦是菩薩
本所住處中有一牛¶修聲聞慈山有鳯神名曰動風有
羅刹女¶名曰天䕶各有五百眷屬圍繞是二女人常¶供
<pb:KR6s0002_WYG_040-14a>
養如是三獸¶閻浮提外北方海中有一金山名曰功徳
相¶中有一窟名為明星亦是菩薩昔所住處有¶一師子
(此方/名虎)修聲聞慈復有一窟名曰淨道¶亦是菩薩昔所住
處中有一兔修聲聞慈復¶有一窟名曰喜樂亦是菩薩
昔所住處中有¶一龍修聲聞慈山有水神名曰水天有
羅刹¶女名修慚愧各有五百眷屬圍繞是二女人¶常共
供養如是三獸是十二獸晝夜常行閻¶浮提内人天恭
敬功徳成就已於諸佛所發¶深重願一日一夜常令一
<pb:KR6s0002_WYG_040-14b>
獸遊行教化餘十¶一獸安住修慈周而復始七月一日
䑕初遊¶行以聲聞乗教化一切䑕身令離惡業勸修¶善
事如是次第至十二日䑕復還行如是乃¶至盡十二月
至十二嵗亦復如是常為調伏<md:KR6s0002_T_030-0511c>¶諸衆生故是故此土多
有功徳乃有畜獸亦能¶教化演説無上菩提之道是故
他方諸菩薩¶等常應恭敬此佛世界(述曰此之十二獸/並是菩薩慈悲化)
(導故作種種人¶畜等形住持世界令不斷絶故人道初/生當此菩薩住窟即屬此獸䕶持得益是故漢地十二)
(辰獸依此而/行¶不異經也)¶
<pb:KR6s0002_WYG_040-15a>
　　羅漢部¶
依付法藏傳佛以正法付大迦葉令其䕶持¶不使天魔
龍鬼邪見王臣所有輕毁既受囑¶已結集三藏流布人
天迦葉又以法囑累阿¶難如是輾轉乃至師子合二十
五人並閻浮¶洲中六通聖者大迦葉今在靈鷲山西峯
巖¶中坐入滅盡定經五十六億七千萬嵗慈氏¶佛降傳
釋迦佛所付大衣廣現神變然後湼¶槃¶又于闐國南二
千里沮渠國有三無學羅漢¶在山入定無數年來卓然
<pb:KR6s0002_WYG_040-15b>
如生至十五日外¶僧入山為剃鬚髪又案諸經律佛令
大阿羅¶漢賔頭盧不得滅度令傳佛法毎三天下¶福利
羣生令出生死又入大乗論賔頭盧羅¶睺羅等十六無
學羅漢及九十九億羅漢皆¶於佛前受籌住法¶又依新
翻大阿羅漢難提蜜多羅所説法住記¶云薄伽梵般湼
槃後八百年中執師子國勝¶軍王都有阿羅漢名難提
蜜多羅(唐云/慶友)化縁既¶畢將般湼槃集諸苾芻苾芻尼等
但有疑者¶應可速問承告涕噎良乆乃問我等未知¶世
<pb:KR6s0002_WYG_040-16a>
尊釋迦牟尼與上正法當住幾時時尊者¶告曰汝等諦
聽如來先已説法住經今當為¶汝麤更宣説佛薄伽梵
般湼槃時以無上法<md:KR6s0002_T_030-0512a>¶付囑十六大阿羅漢并眷屬等令
其䕶持使¶不滅沒及勑其身與諸施主作真福田令彼¶
施者得大果報時諸大衆聞是語已少解憂¶悲復重請
言所説十六大阿羅漢我輩不知¶其名何等慶友答言
第一尊者名賔度羅跋¶羅惰闍與自眷屬千阿羅漢多
分住地西¶瞿陁尼洲第二尊者名迦諾迦伐蹉與自眷¶
<pb:KR6s0002_WYG_040-16b>
屬五百阿羅漢多分住在北方迦濕彌羅國¶第三尊者
名迦諾跋⬤惰闍與自眷屬六百¶阿羅漢多分住在東
勝身洲第四尊者名蘇¶頻陁與自眷屬七百阿羅漢多
分住在北俱¶盧洲第五尊者名諾詎羅與自眷屬八百
阿¶羅漢多分住在南贍部洲第六尊者名跋¶陁羅與自
眷屬九百阿羅漢多分住在躭沒¶羅洲第七尊者迦理
迦與自眷屬千阿羅漢¶多分住在僧迦茶洲第八尊者
名伐闍羅¶弗多羅與自眷屬千一百阿羅漢多分住在¶
<pb:KR6s0002_WYG_040-17a>
鉢剌拏洲第九尊者名戌博迦與自眷屬九¶百阿羅漢
多分住在香醉山中第十尊者名¶半託迦與自眷屬千
三百阿羅漢多分住在¶三十三天第十一尊者名羅怙
羅與自眷屬¶千一百阿羅漢多分住在畢利颺瞿洲第
十¶二尊者名⬤伽犀那與自眷屬千二百阿羅¶漢多分
住在半度波山第十三尊者名因¶揭陁與自眷屬千三
百阿羅漢多分住在廣¶脇山中第十四尊者名伐⬤婆
斯與自眷屬¶千四百阿羅漢多分住在可住山中第十
<pb:KR6s0002_WYG_040-17b>
五¶尊者名阿氏多與自眷屬千五百阿羅漢多¶分住在
鷲峯山中第十六尊者名注茶半託<md:KR6s0002_T_030-0512b>¶迦與自眷屬千六
百阿羅漢多分住在持軸¶山中如是十六大阿羅漢一
切皆具三明六¶通八解脱等無量功徳離三界染誦持
三藏¶博通外典承佛勑故以神通力延自夀量乃¶至世
尊正法應住常隨䕶持及與施主作真¶福田令彼施者
得大果報若此世界一切國¶王輔相大臣長者居士若
男若女發殷淨心¶為四方僧設大施㑹或設五年無遮
<pb:KR6s0002_WYG_040-18a>
施㑹或¶慶寺慶像慶經旛等施設大㑹或延請僧至¶所
住處設大福㑹或詣寺中經行處等安布¶上妙諸座卧
具衣藥飲食奉施僧衆時此十¶六大阿羅漢及諸眷屬
隨其所應分散徃赴¶現種種形蔽隱聖儀同常凡衆密
受供具令¶諸施主得勝果報如是十六大阿羅漢䕶持¶
正法饒益有情至此南贍部洲人壽極長至¶於十嵗刀
兵劫起互相誅戮佛法爾時當暫¶滅沒刀兵劫後人壽
漸増至百嵗位此洲人¶等厭前刀兵殘害苦惱復樂修
<pb:KR6s0002_WYG_040-18b>
善時此十六¶大阿羅漢與諸眷屬復來人中稱揚顯説
無¶上正法度無量衆令其出家為諸有情作饒¶益事如
是乃在此洲人壽六萬嵗時無上¶正法流行世間熾然
無息後至人壽七萬嵗¶時無上正法方永滅沒時此十
六大阿羅漢¶與諸眷屬於此洲地俱來集㑹以通神力
用¶諸七寳造窣堵波嚴麗髙廣釋迦牟尼如來¶應正等
覺所有遺身䭾都皆集其内爾時十¶六大阿羅漢與諸
眷屬遶窣堵波以諸香華¶持用供養恭敬讚歎繞百千
<pb:KR6s0002_WYG_040-19a>
帀瞻仰禮已俱¶昇虛空向窣堵波作如是言敬禮世尊
釋迦<md:KR6s0002_T_030-0512c>¶如來應正等覺我先受勑䕶持正法及與天¶人作
諸饒益法藏已沒有縁已周今辭滅度¶説是語已一時
俱入無餘湼槃先定願力火¶起焚身如燈熖滅骸骨無
遺時窣堵波便䧟¶入地至金剛際方乃停止爾時世尊
釋迦牟¶尼無上正法於此三千大千世界永滅不現¶從
此無間此佛土中有七百俱胝獨覺一時¶出現至人壽
八萬嵗時獨覺聖衆復皆滅度¶次後彌勒如來應正等
<pb:KR6s0002_WYG_040-19b>
覺出現世間時贍部¶洲廣博嚴淨具如經説¶
　　僧尼部¶
如毗尼母經云若出家僧尼有五法因緣得¶令正法不
速隱沒一者所誦習經文句具足¶前後次第所有義味
悉能究盡復教徒衆弟¶子同已所知如此人者能令佛
法乆住於世¶二者廣習三藏文義具足復能為四部之
衆¶如所解教之其身雖滅令後代正法相續不¶絶如此
人者能使正法不墜於地三者僧中¶若有大徳上座為
<pb:KR6s0002_WYG_040-20a>
四部所重者能勤修三業¶捨營世事其徒衆弟子迭代
相續皆亦如是¶此亦復令正法乆住四者若有比丘其
性柔¶和言無違逆聞善從之聞惡逺避若有髙才¶智徳
者訓誨其言奉而修行是亦能令佛法¶乆住五者若比
丘共相和順不為形勢利養¶朋黨相助共諍是非如此
五事能令正法流¶轉不絶是名説法中上座¶
　　長者部¶
如優婆塞戒經云爾時㑹中有長者子名曰¶善生白佛
<pb:KR6s0002_WYG_040-20b>
言世尊外道六師常演説法教衆<md:KR6s0002_T_030-0513a>¶生言若能晨朝敬禮
六方則得増長壽命之¶財何以故東方之土屬于帝釋
有供養者則¶為䕶助南方之土屬閻羅王有供養者則
為¶䕶助西方之土屬婆樓那天有供養者則為¶䕶助北
方之土屬拘毗羅天有供養者則為¶䕶助下方之土屬
于火天有供養者則為䕶¶助上方之土屬于風天有供
養者則為䕶助¶佛法之中頗有如是六方不耶¶佛言善
男子我佛法中亦有六方所謂六波¶羅蜜東方即是檀
<pb:KR6s0002_WYG_040-21a>
⬤何以故始初出者為¶出智慧光因縁故彼東方者屬
衆生心若有¶衆生能供養彼檀⬤則為增長壽命與財
南方¶即是尸羅何以故尸羅名之為右若人供¶養亦得
増長壽命與財西方即是羼提何以¶故彼西方者名之
為後一切惡法棄於後故¶若有供養則得増長壽命與
財北方即是毗¶梨何以故北方名號勝諸惡法若人供
養亦¶得増長命與之財下方即是禪定何以故能¶正觀
察三惡道故若人供養亦得増長命與之¶財上方即是
<pb:KR6s0002_WYG_040-21b>
般若何以故上方即是無上¶無上故若有供養則得増
長命與之財善男¶子是六方者屬衆生心非如外道六
師所説¶如是六方誰能供養善男子惟有菩薩乃能¶供
養¶
　　天王部¶
如舍利弗問經云舍利弗白佛言云何如來¶告天帝釋
及四天王云我不乆滅度汝等各¶於方土䕶持我法我
去世後摩訶迦葉賔頭¶盧君徒般歎羅睺羅四大比丘
<pb:KR6s0002_WYG_040-22a>
住不泥洹流<md:KR6s0002_T_030-0513b>¶通我法佛言但像教之時信根微薄雖發
信¶心不能堅固不能感致諸佛弟子雖專至累¶年不如
佛在世時一念之善故彌勒下生聽¶汝泥洹¶又雜阿舍
經云爾時世尊告天帝釋及四天¶王言如來不乆當以
無餘湼槃而般湼槃汝¶等各於方土䕶持正法我滅度
後過於千嵗¶教法滅時當有非法出現世間十善悉壊
閻¶浮提中多諸患難如來頂骨佛牙佛鉢安置¶東方(此/是)
(末後付囑天王帝釋四王/六欲備在經文不可具説)又勝天王經云¶或有衆生見
<pb:KR6s0002_WYG_040-22b>
此菩薩今始成道或見菩薩乆¶逺成道或見一世界四
天王獻鉢或見十方¶恒河沙世界四天王獻鉢舍利弗
菩薩爾時¶度衆生故即受衆鉢重疊掌中合而為一其¶
諸天王又不相見皆謂世尊獨用我鉢¶又依鉢記云釋
迦如來在世之時所用青石¶之鉢其形可容三㪷有餘
佛泥洹後此鉢¶隨縁徃福衆生最後遺化興於漢境此
記從¶北天竺來有兩紙許甲子嵗三月至石澗寺¶僧伽
耶舍小禪師使於漢土宣示令知¶
<pb:KR6s0002_WYG_040-23a>
　　鬼神部¶
如大集經云爾時一切諸天一切諸龍乃至¶一切迦吒
富單⬤等於三寳中得増上信作¶如是言我等一切從
今以徃䕶持正法若諸¶國王見有如是為佛出家受持
禁戒乃至為¶佛剃鬚髪片不受禁戒受而毁犯無可積
聚¶如其事縁治其身罪鞭打之者我等不復䕶¶持養育
如是國王捨離彼國以捨離故令其¶國土而有種種謟
詐鬬諍疫病饑饉刀兵俱<md:KR6s0002_T_030-0513c>¶起非時風雨亢旱毒熱傷害
<pb:KR6s0002_WYG_040-23b>
苗稼令其國土¶所有世尊聲聞弟子悉向他國使其國
土空¶無福田若有世尊聲聞弟子乃至但著袈裟¶片者
若有宰官鞭打彼等其刹利王不遮䕶¶者我等亦當出
其國土¶又大集經云爾時世尊以震旦國付囑毗¶首羯
磨天子五千眷屬迦毗羅夜义大將五¶千眷屬乃至雙
瞳目大天女十七大將各領¶五千眷屬汝等賢首皆共
䕶持震旦國土¶於彼所有一切觸惱鬬諍怨讎忿競言
訟兩陣¶交戰饑饉疫病非時風雨氷寒毒熱悉令休¶息
<pb:KR6s0002_WYG_040-24a>
遮障不善諸惡衆生瞋恚麤獷苦辛澁觸¶無味等物悉
令休息令我法眼得乆住故紹¶三寳種不斷絶故¶頌曰¶
於赫大聖種覺圓明無非不察¶如響酬聲弗資延慶熟
悟歸誠¶良道可仰實引迷生百川邪浪¶一味吞并物有
取捨善惡虧盈¶八邪馳鋭四句爭名識非鑒是¶法住安
寧
　
　
<pb:KR6s0002_WYG_040-24b>
　
　
　
　
　
　
　
　法苑珠林卷四十<md:KR6s0002_T_030-0515a>¶
<pb:KR6s0002_WYG_040-25a>
音釋
　氀(凌如切氀/⬤毛布也)
