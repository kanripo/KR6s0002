# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_060-0744a>
#+PROPERTY: JUAN 87

¶<pb:KR6s0002_WYG_087-1a>
欽定四庫全書
　法苑珠林卷八十七
　　¶¶　　　　　　　　　　唐　釋道世　撰¶
　受報篇第七十九之¶三
　　惡報部¶
夫有形則影現有聲則響應未見形存而影¶亡聲續而
響乖善惡相報理路然矣幸願¶深信不猜來肖輕重苦
報具依下述如身行¶殺生或剝切臠截炮熬蚶蠣飛鷹
<pb:KR6s0002_WYG_087-1b>
走狗射獵¶衆生者則墮屠裂斤割地獄中蒸煮燒炙衆¶
生者則墮鑊湯鑪炭地獄中以此殺生故於¶地獄中窮
年極劫具受劇苦受苦既畢復墮¶畜生作諸牛馬猪羊
驢騾駱駝鷄狗魚鳥¶車螯蛤蜊為人所殺螺蜆之𩔖不
得壽終¶還以身肉供充肴爼在此禽獸無量生死若¶無
微善永無免期脫有片福劣復人身或於¶胞胎墮落出
生喪亾或十二十未有所知從¶㝠入㝠人所矜念當知
短命皆縁殺生¶又地持經云殺生之罪能令衆生墮三
<pb:KR6s0002_WYG_087-2a>
惡¶道若生人中得二種果報一者短命二者多¶病如是
十惡一一皆備五種果報一者殺生¶何故受地獄苦以
其殺生苦衆生故所以身¶壊命終地獄衆苦皆來切已
二者殺生何故¶出為畜生以殺生無有慈惻行乖人倫
故地¶獄罪畢受畜生身三者殺生何故復為餓鬼¶以其
殺生必縁慳心貪著滋味復為餓鬼四¶者殺生何故生
人而得短壽以其殺生殘害¶物命故得短壽五者殺生
何故兼得多病以<md:KR6s0002_T_070-0815c>¶殺生違適衆患競集故得多病當知
<pb:KR6s0002_WYG_087-2b>
殺生如是苦也¶又雜寳藏經云時有一鬼白目連言我
常兩¶肩有眼胷有口鼻常無有頭何因縁故目連¶答言
汝前世時恒作魁膾弟子若殺人時¶汝常有歡喜心以
繩著髻挽之以是因緣故¶受如此罪此是惡行華報地
獄苦果方在後¶也¶復有一鬼白目連言我身常如塊肉
無有手¶腳眼耳鼻等恒為蟲鳥所食罪苦難堪何¶因縁
故爾答言汝前世時常與他藥墮他兒¶胎是故受如此
罪此是華報地獄苦果方在¶後身又縁其殺生貪害滋
<pb:KR6s0002_WYG_087-3a>
多以滋多故便無¶義讓而行劫盜今身偷盜不與而取
死即當¶墮鐵窟地獄於遐劫中受諸苦惱受苦既畢¶墮
畜生中身常負重驅蹙捶打無有餘息所¶食之味唯以
水草處此之中無量生死以本¶因縁若遇微善劣復人
身恒為僕𨽻驅策¶走使不得自在償債未畢不得聞法
緣此受¶苦輪⬤無窮當知此苦皆緣偷盜¶今身隱蔽人
光明不以光明供養三寶反取¶三寶光明以用自照死
即當墮黑耳黑繩黑¶暗地獄於遐劫中受諸苦惱受苦
<pb:KR6s0002_WYG_087-3b>
既畢墮蟣¶蝨中不耐光明在此之中無量生死以本¶因
縁若遇微善劣復人身形容黶黑垢膩不¶淨臭處⬤惡
人所厭逺雙眼盲瞎不覩天地¶當知隱蔽光明亦緣偷
盜故故地持經云¶劫盜之罪亦令衆生墮三惡道若生
人中得¶二種果報一者貧窮二者共財不得自在<md:KR6s0002_T_070-0816a>¶劫盜
何故墮於地獄以其劫盜剝奪偷竊人¶財苦衆生故身
死即入寒冰地獄備受諸¶苦劫盜何故出為畜生以其
不行人道故受¶畜生報身常負重以肉供人償其宿債
<pb:KR6s0002_WYG_087-4a>
何故¶復墮餓鬼緣以慳貪便行劫盜是以畜生罪¶畢復
為餓鬼何故為人貧窮緣其劫奪使物¶空乏所以貧窮
何故共財不得自在緣其¶劫盜偷奪設若有財則為五
家所共不得自¶在當知刼盜二大苦也¶又雜藏經說時
有一鬼白目連言大德¶我腹極大如甕咽㗋手足甚細
如針不得飲¶食何因緣故受如此苦目連答言汝前世
時¶作聚落主自恃豪貴飲酒縱横輕欺餘人¶奪其飲食
飢困衆生由是因緣受如此罪此¶是華報地獄苦果方
<pb:KR6s0002_WYG_087-4b>
在後也¶復有一鬼白目連言常有二熱鐵輪在我兩¶腋
下轉身體燋爛何因緣故爾目連答言汝¶前世時與衆
僧作餅盜取二畨挾兩腋底是¶故受如此罪此是華報
後方受地獄苦果¶又緣以盜故心不貞正恣情婬泆今
身婬¶泆現世凶危常自驚恐或為夫主邊人所¶知臨時
得殃刀杖加形首足分離乃至失¶命死入地獄臥之鐵
牀或抱銅柱獄鬼然¶火以燒其身地獄罪畢當受畜生
鷄鴨鳥雀¶犬豕飛蛾如是無量生死於遐劫中受諸苦¶
<pb:KR6s0002_WYG_087-5a>
惱受苦既畢以本因緣若遇微善劣復人身¶閨門婬亂
妻妾不貞若有寵愛為人所奪常¶懷恐怖多危少安當
知危苦皆緣邪婬¶故地持論云邪婬之罪亦令衆生墮
三惡道<md:KR6s0002_T_070-0816b>¶若生人中得二種果報一者婦不貞潔二者¶得
不隨意眷屬邪婬何故墮於地獄以其邪¶婬干犯非分
侵物為苦所以命終受地獄苦¶何故邪婬出為畜生以
其邪婬不順人理所¶以出獄受畜生身何故邪婬復為
餓鬼以¶其婬泆皆因慳愛慳愛罪故復為餓鬼何故¶邪
<pb:KR6s0002_WYG_087-5b>
婬婦不貞潔緣犯他妻故所得婦常不貞¶正何故邪婬
不得隨意眷屬以其邪婬奪人¶所寵故其眷屬不得隨
意所以復為人之所¶奪當知婬泆三大苦也¶又雜寶藏
經説昔有一鬼白目連言我以物¶自蒙籠頭亦常畏人
來殺我心常怖懼不可¶堪忍何因緣故爾答言汝前世
時婬犯外色¶常畏人見或畏其夫主捉縛打殺或畏官
法¶勠之都市常懷恐怖恐怖相續故受如¶此罪此是惡
行華報後方受地獄苦果又¶緣其邪婬故發言皆妄今
<pb:KR6s0002_WYG_087-6a>
身若妄苦惱衆生¶死則當墮啼哭地獄於遐劫中受諸
苦惱受¶苦既畢墮餓鬼中在此苦惱無量生死以¶本因
緣若遇微善劣復人身多諸疾病尫羸¶虛弱頓乏楚痛
自嬰苦毒人不愛念當知¶此苦皆緣妄語¶故地持論云
妄語之罪亦令衆生墮三惡道¶若生人中得二種果報
一者多被誹謗二者¶為人所誑何故妄語墮於地獄緣
其妄語不¶實使人虛爾生苦是以身死受地獄苦何故¶
妄語出為畜生以其欺妄乖人誠信所以¶出獄受畜生
<pb:KR6s0002_WYG_087-6b>
報何故妄語復為餓鬼緣其妄¶語皆自貪欺慳欺罪故
復為餓鬼何故<md:KR6s0002_T_070-0816c>¶人多被誹謗以其妄語不誠實故何故
妄語¶為人所誑以其妄語欺誘人故當知妄語四¶大苦
也¶又緣其妄語便致兩舌今身言無慈愛讒謗¶毁辱惡
口離亂死即當墮拔舌烊銅犂耕地¶獄於遐劫中受諸
苦惱受苦既畢墮畜生中¶啗食糞⬤如鵜胡鳥無有舌
根在此之中¶無量生死以本因緣若遇微善劣復人身
舌¶根不具口氣臭惡瘖瘂謇澁齒不齊白滋¶歴踈少脱
<pb:KR6s0002_WYG_087-7a>
有善言人不信用當知讒亂皆緣¶兩舌故地持論云兩
舌之罪亦令衆生墮三¶惡道若生人中得二種果報一
者得弊惡眷¶屬二者得不和眷屬何故兩舌墮於地獄
緣¶其兩舌離人親愛愛離苦故受地獄苦何故¶兩舌出
為畜生緣其兩舌鬭亂事同野干受¶畜生身何故兩舌
復為餓鬼以其兩舌亦緣¶慳嫉罪故復為餓鬼何故兩
舌為人得¶弊惡眷屬緣以兩舌使人朋儔皆生惡故¶何
故兩舌得不和眷屬緣以兩舌離人親好¶使不和合故
<pb:KR6s0002_WYG_087-7b>
當知兩舌五大苦也¶又緣其兩舌言輒麤惡今身緣以
惡口故鬭¶亂殘害更相侵伐殺諸衆生死即當墮刀兵¶
地獄於遐劫中受諸苦惱受苦既畢墮畜生¶中拔腳賣
膀輸䏶喪脾於遐劫中受諸苦¶惱受苦既畢在此之中
無量生死以本因¶緣若遇微善劣復人身四支不具閽
刖剠¶劓形骸殘毁鬼神不衛人所輕棄當知殘害¶衆生
皆緣惡口¶故地持論云惡口之罪亦令衆生墮三惡道<md:KR6s0002_T_070-0817a>¶
若生人中得二種果報一者常聞惡音二者¶所可言說
<pb:KR6s0002_WYG_087-8a>
恒有諍訟何故惡口墮於地獄以¶其惡口皆欲害人人
聞為苦所以命終受地¶獄苦何故惡口出為畜生以其
惡口罵人以¶為畜生所以出獄即為畜生何故惡口復
為¶餓鬼緣其慳恡干觸則罵所以畜生苦畢復¶為餓鬼
何故惡口為人常聞惡音以其發言¶麤鄙所聞常惡何
故惡口所可言説恒有諍¶訟以其惡口違逆衆德有所
説言常致諍訟¶當知惡口六大苦也¶又緣其惡口言輒
浮綺都無義益無義益故¶今身則生憍慢死即當墮束
<pb:KR6s0002_WYG_087-8b>
縛地獄於遐劫¶中受諸苦惱受苦既畢墮畜生中唯念
水草¶不識父母恩養在此之中無量生死以其¶因緣若
遇微善劣復人身生在邊地不知忠¶孝仁義不見三寶
若在中國矬陋短矮人¶所淩蔑當知憍慢皆緣無義調
戲不節¶故地持論云無義語罪亦令衆生墮三惡道¶若
生人中得二種果報一者所有言語人不¶信受二者有
所言説不能明了何故無義語¶墮於地獄語既非義事
成損彼所以命終受¶地獄苦何故無義語出為畜生緣
<pb:KR6s0002_WYG_087-9a>
語無義人¶倫理乖所以出地獄受畜生身何故無義語¶
復為餓鬼語無義故慳惑所障因慳惑故復¶為餓鬼何
故無義語罪出生為人有所言語¶人不信受緣語無義
非可承受何故無義語¶有所言說不能明了語既無義
皆緣暗昧暗¶昧報故不能明了當知無義語七大苦也¶
又緣無義語故不能亷讓使貪欲無厭今身<md:KR6s0002_T_070-0817b>¶慳貪不布
施死即當墮沸屎地獄於遐劫中¶受諸苦惱受苦既畢
墮畜生餓鬼中無有衣¶食資仰於人所啗糞⬤不與不
<pb:KR6s0002_WYG_087-9b>
得在此之中¶無量生死以本因緣若遇微善劣復人身¶
飢寒裸露困乏常無人既不與求亦不得縱¶有纖毫輒
遇剝奪守苦無方亡身喪命當知¶此不布施皆緣貪欲
故地持論云貪欲之罪¶亦令衆生墮三惡道若生人中
得二種果報¶一者多欲二者無有厭足何故貪欲墮於
地¶獄緣其貪欲作動身口而苦於物所以身¶死受地獄
苦何故貪欲出為畜生緣此貪欲¶動乖人倫是故出獄
即為畜生何故貪欲復¶為餓鬼緣此貪欲得必貪惜貪
<pb:KR6s0002_WYG_087-10a>
惜罪故復為¶餓鬼何故貪欲而復多欲緣此貪欲所欲
彌¶多何故貪欲無有厭足緣此貪欲貪求無厭¶當知貪
欲八大苦也¶又緣貪欲不適意故則有憤怒而起瞋恚
今¶身若多瞋恚者死即當墮泥犂地獄於歴劫¶中具受
衆苦受苦既畢墮畜生中作毒虵蚖¶蝮虎豹豺狼在此
之中無量生死以本因緣¶若遇微善劣復人身復多瞋
恚面貌醜惡人¶所憎惡非唯不與親友實亦眼不喜見
當知¶忿恚皆緣瞋惱¶故地持論云瞋恚之罪亦令衆生
<pb:KR6s0002_WYG_087-10b>
墮三惡道¶若生人中得二種果報一者常為一切求其¶
長短二者常為衆人之所惱害何故瞋惱墮¶於地獄緣
此瞋惱恚害苦物受地獄苦何故¶瞋惱¶出為畜生緣此
瞋惱不能仁恕所以出獄受<md:KR6s0002_T_070-0817c>¶畜生身何故瞋惱復為餓
鬼緣此瞋惱從慳¶心起慳心罪故復為餓鬼何故瞋惱
常為一¶切求其長短緣此瞋惱不能含容故為一切¶求
其長短何故瞋惱常為衆人之所惱害緣¶此瞋惱惱害
於人人亦惱害當知瞋惱九大¶苦也¶又緣其瞋惱而懷
<pb:KR6s0002_WYG_087-11a>
邪僻不信正道今身邪見¶遮人聽法誦經自不餐采死
即當墮聾癡¶地獄於遐劫中受諸苦惱受苦既畢墮畜
生¶中聞三寶四諦之聲不知是善殺害鞭打之¶聲不知
是惡在此之中無量生死以本因緣¶若遇微善劣復人
身生在人中聾瞽不聞石¶壁不異美言善響絶不覺知
當知阻礙聽法¶皆緣邪見¶故地持論云邪見之罪亦令
衆生墮三惡道¶若生人中得二種果報一者生邪見家
二者¶其心諂曲何故邪見墮於地獄緣以邪見唯¶向邪
<pb:KR6s0002_WYG_087-11b>
道及以神俗謗佛法僧不崇三寶既不¶崇信斷人正路
致令遭苦所以命終入阿鼻¶獄何故邪見復為畜生緣
以邪見不識正理¶所以出獄受畜生報何故邪見復為
餓鬼緣¶此邪見慳心堅著乖僻不捨不捨慳著復¶為餓
鬼何故邪見生邪見家緣此邪見僻習¶纒心所以為人
生邪見家何故邪見其心諂¶曲緣此邪見不中正故所
以為人心常諂曲¶當知邪見十大苦也如是一一微細
衆惡罪¶業無量無邊皆入地獄備受諸苦非可筭¶數而
<pb:KR6s0002_WYG_087-12a>
知且略言耳若能反惡為善即是我¶師<md:KR6s0002_T_070-0818a>¶又八師經云佛
為梵志説八師之法佛言一¶謂凶暴殘害物命或為怨
家所見刑戮或¶為王法所見誅治滅及門族死入地獄
燒煑¶拷掠萬毒皆更求死不得罪竟乃出或為¶餓鬼當
為畜生屠割剝裂死輒更刃䰟神¶展轉更相殘害吾見
殺者其罪如此不敢復¶殺是吾一師佛於是說偈言¶
凶者心不仁强弱相傷殘¶殺生當過生結積累劫怨¶受
罪短命死驚怛遭暴患¶吾用畏是故慈心伏魔官
<pb:KR6s0002_WYG_087-12b>
二謂盜竊强刼人財或為財主刀杖加刑應¶時瓦解或
為王法収繫著獄拷掠搒笞五毒¶皆至戮之都市門族
灰滅死入地獄以手¶捧火烊銅灌口求死不得罪竟乃
出當為餓¶鬼意欲飲水水化為膿所飲食物物化為¶炭
身常負重衆惱自隨或為畜生死輒更¶刃以肉供人償
其宿債吾見盜者其罪如¶此不敢復盜是吾二師佛於
是說偈言¶
盜者不與取劫竊人財寶¶亡者無多少忿恚愁毒惱¶死
<pb:KR6s0002_WYG_087-13a>
受六畜形償其宿債負¶吾用畏是故棄國施財寶
三謂邪婬犯人婦女或為夫主邊人所知臨¶時得殃刀
杖加形首足分離禍及門族或¶為王法收捕著獄酷毒
掠治身自當辜死入¶地獄臥之鐵牀或抱銅柱獄鬼然
火以燒其¶身地獄罪畢當受畜生若後為人閨門婬¶亂
逺佛違法不親賢衆常懷恐怖多危少安<md:KR6s0002_T_070-0818b>¶吾見是故不
敢復婬是吾三師佛於是說偈¶言¶
婬為不淨行迷惑失正道¶形消䰟魄驚傷命而早夭¶受
<pb:KR6s0002_WYG_087-13b>
罪頑癡荒死復墮惡道¶吾用畏是故棄家樂山藪
四謂兩舌惡口妄言綺語譛人無罪謗毁三¶尊招致捶
杖亦致滅門死入地獄獄中鬼¶神㧞出其舌以牛犂之
烊銅灌口求死不¶得罪畢乃出當為畜生常食草棘若
後為¶人言不見信口中恒臭多被誹謗罵詈之¶聲臥輒
惡夢有口不得食佛經之至味吾¶見是故不敢惡口是
吾四師佛於是説偈¶言¶
欺者有四過讒佞傷賢良¶受身癡聾盲謇吃口⬤腥¶顛
<pb:KR6s0002_WYG_087-14a>
狂不能言死墮㧞舌囹¶吾修四淨口自致八音聲
五謂嗜酒酒為毒氣主成諸惡王道毁仁澤¶滅臣慢上
不忠敬於父禮亡母失慈子凶¶悖孝道敗夫失信婦奢
婬九族諍財産耗¶亡國危身無不由之酒之亂道三十
有六吾¶見是故絶酒不飲是吾五師佛於是説偈¶言¶
醉者為不孝怨禍從内生¶迷惑淸髙士亂德敗淑貞¶故
吾不飲酒慈心濟羣氓¶淨慧度八難自致覺道圓
六謂年老夫老之為苦頭白齒落目視㝠㝠<md:KR6s0002_T_070-0818c>耳聽不聰
<pb:KR6s0002_WYG_087-14b>
盛去衰至皮緩靣皺百節痛¶疼行歩苦極坐起呻吟憂
悲心惱識神轉滅¶便旋即忘命日促盡言之流涕吾見
無常¶灾變如此故行求道不欲更之是吾六師佛¶於是
説偈言¶
吾念世無常人生要當老¶盛去日衰羸形枯而白首¶憂
老百病生坐起愁痛惱¶吾用畏是故棄國行求道
七謂病瘦肉盡骨立百節皆痛猶被杖楚四¶大進退手
足不任氣力虛竭坐起須人口燥¶脣燋筋斷鼻坼目不
<pb:KR6s0002_WYG_087-15a>
見色耳不聞音不淨流¶出身臥其上心懷苦惱言輒悲
哀今覩世¶人年盛力壯華色煒煜福盡罪至無常百變¶
吾覩此患故行求道不欲更之是吾七師佛¶於是說偈
言¶
念人衰老時百病同時生¶水消而火起刀風解其形¶骨
體筋脉離大命要當傾¶吾用畏是故求道願不生
八謂人死四百四病同時俱作四大欲散䰟¶神不安風
去息絶火滅身冷風先火次䰟靈¶去矣身體挺直無所
<pb:KR6s0002_WYG_087-15b>
復知旬日之間肉壞¶血流胖脹爛臭無一可取身中有
蟲還食其¶肉筋脉爛盡骨節解散髑髏䏶脛各自異¶處
飛鳥走獸競來食之天龍鬼神帝主人¶民貧富貴賤無
免此患吾見斯變故行求¶道不欲更之是吾八師佛於
是説偈言¶
惟念老病死三界之大患<md:KR6s0002_T_070-0819a>¶福盡而命終棄之於黄泉¶身
爛還歸土魂魄隨因緣¶吾用畏是故學道求泥洹
梵志於是心即開解遂得道跡長跪受戒為¶清信士不
<pb:KR6s0002_WYG_087-16a>
殺不盜不婬不欺奉孝不醉歡喜¶為佛作禮而去故書
云五色令人目盲五音¶令人耳聾五味令人口爽大怒
傷隂大喜敗¶陽麗色伐性之斧美味腐身之毒能悟此¶
㫖斯為大師¶
　　住處部¶¶¶
七識住處第一¶
如毗曇說云於欲界之中唯取人天善⬤為¶一及取上
之二界各前三地則為七也論言¶何故四種惡⬤及第
<pb:KR6s0002_WYG_087-16b>
四禪并及非想不立識住¶法者此還如論中釋云若識
於彼樂住者則¶立識住樂住非分者是則不立謂彼四
惡⬤¶中苦逼迫故識不樂住第四禪中有淨居天¶樂入
湼槃故識不樂住無想衆生以無心故¶不可說為識住
自餘第四禪其亦不定或求¶無色或求淨居或求無想
故識亦不樂住也¶第一有中以其闇昧不㨗疾故識不
樂住以¶如斯義是故不立又説若彼有壞識法者是¶則
不立識住謂彼四惡⬤中為彼苦受惱壞¶識故所以不
<pb:KR6s0002_WYG_087-17a>
立第四禪中以有無想正受及¶無想天斷壞識故一一
亦不立非想地中有¶彼滅盡三昧害識心故是以此三
處悉皆不¶立識住七識住畧分别如是<md:KR6s0002_T_070-0819b>¶
九衆生居住處第二¶
問曰九衆生居云何差别答曰如毗曇中説¶謂於前七
識住上加無想天及與非想即是¶九衆生居答言惡⬤
及餘第四禪何故不立¶衆生居者此是如論中前釋若
彼衆生愛樂住¶者立衆生居樂住非分者是則不立謂
<pb:KR6s0002_WYG_087-17b>
彼四¶惡⬤中多苦惱衆生不樂住於彼第四¶禪中五淨
居天疾樂湼槃故亦不樂住自餘¶第四禪如前所說是
故不立衆生居矣¶
二十五有住處第三¶
問曰二十五有云何分别答曰如舍利弗阿¶毗曇論説
欲界之中具十四有色界有七無¶色有四三界合論故
有二十五欲界十四者¶謂四惡⬤即以為四又取四天
下人復以為¶四怗前為八又取六欲諸天以六怗前便¶
<pb:KR6s0002_WYG_087-18a>
為十四有也¶色界七者所謂四禪即以為四又於初禪
之¶中取大梵天第四禪中取五淨居并無想天¶即為其
七將七怗前十四即為二十一有¶也無色界中四者謂
四無色定以四怗前¶即為二十五有是故彼論偈云¶
四洲四惡⬤梵王六欲天¶無想五淨居四空及四禪
問曰未知以何義故於初禪中别取梵王於¶第四禪中
别取無想天并五淨居立為三有¶别於初四禪者有何
義耶答曰有以謂彼初¶禪大梵天者外道人等恒計以
<pb:KR6s0002_WYG_087-18b>
為能生萬物¶之本違之則受生死順之則得解脫又彼
梵¶王亦復自計己身能為造化之主是一是常<md:KR6s0002_T_070-0819c>¶是真解
脫如來為欲破彼情見是故别標說¶為有也第二無想
天者謂彼天中悉得定壽¶五百大劫無心之報外道人
等於此不達而¶復計為真實湼槃是故樂修無想之定
求生¶彼處如來為欲破彼情見是故别標說為有¶也第
三五淨居者於中有彼摩醯首羅天王¶處外道人等亦
復計彼天王能為造化之本¶歸之則得解脫為破此見
<pb:KR6s0002_WYG_087-19a>
是故如來别標說¶有别說之意義顯斯也¶問曰未知於
彼六⬤之中四種惡⬤各立一¶有人中立四天中乃立
十七有者何義然耶¶答曰有以所謂於彼四惡⬤中苦
惱多故衆¶生不欲樂住情微是故就⬤各立一有人¶⬤
次勝衆生樂住心已殷著是故隨方說之¶為四天⬤最
勝樂住之情最為殷上是故¶隨處說處說為十七二十
五有略辯如是¶
四十二居止住處第四¶
<pb:KR6s0002_WYG_087-19b>
問曰未知四十二居止云何分别答曰如樓¶炭經説謂
於欲界之中有二十居止色界中¶有十八無色界中有
四三界合論有四十二¶居止處其欲界二十者謂彼八
大地獄及畜¶生餓鬼即為十也又取四天下人及六欲
天¶復為十也總為二十居止處色界中十八者¶謂彼四
禪之中有十八天即為十八居止無¶色界中四空定處
合為四十二居止也¶問曰何故於六⬤之中地獄人天
三⬤之中¶各各立多居止處鬼畜二⬤各唯立一脩羅¶
<pb:KR6s0002_WYG_087-20a>
一趣全不立者何耶答曰居止名為安止住¶處有定處
者隨處則立無定處者是則不<md:KR6s0002_T_070-0820a>¶立謂彼地獄定有八處
人有四處天定有其¶二十八處是故於此三⬤各各立
多居止鬼¶畜二⬤無有定别多居正處是故就⬤各立¶
其一脩羅⬤攝入餘道是故不論¶問曰若依毗曇説彼
四空徧在欲色二界之¶中亦無定别又彼無形則無栖
託何故得説¶居止處耶答曰依如小乘實當如是若依
大¶乘說彼亦有微細色形各有宮殿别有四處¶於三界
<pb:KR6s0002_WYG_087-20b>
中别守一界不雜餘二是故說為四¶居止也¶問曰依如
毗曇說彼梵王與彼梵輔天同無¶别住處第四禪中無
想天者與彼廣果同階¶亦無别處若如是者何故得説
以為二居止¶耶答曰有以謂彼梵王於初禪中雖無别
天¶而於第二梵輔天中别有層臺髙廣嚴博大¶梵天王
於上而住不與梵輔天同以其君勝¶上臣下别故無想
天者雖與廣果天同其住¶處各有殊别其猶此間州縣
相似以如斯别¶是故説之為二居止焉¶頌曰¶
<pb:KR6s0002_WYG_087-21a>
色心相染業障交纒七識起發¶八識受牽三界受報六
道苦困¶自非斷妄何得牢堅
感應緣(略引二/十六騐)¶
漢時有女生兒兩頭兩頸
漢洛陽¶有女生兒兩頭肩四臂
漢新蔡縣胡氏¶産二女相向腹心合
周烈王時有¶女産二龍
漢時有女生虵
<pb:KR6s0002_WYG_087-21b>
周哀公時有¶女生四十子又有豕生人
秦孝公時有馬生人
漢文帝時有<md:KR6s0002_T_070-0820b>¶馬與狗皆生角
漢定襄有牝馬生駒三足¶
秦文王時有獻五足牛
漢景帝時¶有獻牛足出背上
晉武昌有牛生子¶兩頭八足兩尾
漢天水平襄有燕生雀
<pb:KR6s0002_WYG_087-22a>
魏黄初中有鷹生燕口爪俱¶赤
漢竇嬰灌夫田蚡因恨謀死現¶報
晉王敦枉害刁𤣥亮現報¶
晉張鹿殺經曠現報
晉御史石密枉奏殺典客現報
晉¶桓温枉害殷涓現報
秦姚萇¶枉害苻永固萇受現報
秦李雄從叔壽枉害¶李期現報
<pb:KR6s0002_WYG_087-22b>
宋翟銅烏枉害張超¶現報
宋張裨為隣人燒死隣人受現報¶
宋呂慶祖為奴枉害奴受現報¶
唐杜通達枉害衆僧受現報¶
唐貞觀年内有邢文宗枉害衆僧受現報¶
漢元始元年六月有長安女子生兒兩頭兩¶頸靣得相
向四臂共胷俱前向尻上有目長¶二寸故京房易傳曰
睽孤見豕負塗厥妖¶人生兩頭兩頸不一也足多所任
<pb:KR6s0002_WYG_087-23a>
邪也足少¶不勝任下體生於上不敬也上體生於下媟¶
瀆也生非其𩔖淫亂也生而大⬤成也生而¶能言好虛
也¶
漢光和二年洛陽上西門外女子生兒兩頭¶異肩四臂
共胷面俱相向自是之後朝廷霿¶亂政在私門二頭之
像也後董卓殺太后¶被以不孝之名廢天子又害之漢
元以來禍¶莫大焉¶
晉建興四年西都傾覆元皇帝始為晉王四¶海宅心其
<pb:KR6s0002_WYG_087-23b>
年十月二十二日新蔡縣吏任僑¶妻胡氏年二十五産
二女相向腹心合自<md:KR6s0002_T_070-0820c>¶胷以上臍以下分此蓋天下未壹
之妖也時¶内史呂㑹上言案瑞應圖云異根同體謂之¶
連理異畝同𩔖謂之嘉禾草木之屬猶以為¶瑞今二人
同心天垂靈象故易云二人同心¶其利斷金休顯見生
於陳東之國斯蓋四海¶同心之瑞不勝喜躍謹畫圖上
時有識者哂¶之君子曰智之難也以臧文仲之才猶祀
爰¶居焉布在方册千載不忘故士不可以不學¶古人有
<pb:KR6s0002_WYG_087-24a>
言木無支謂之瘣人不學謂之瞽¶當其所蔽蓋闕如也
可不勉乎¶
周烈王之六年林碧陽君之御人産二龍
漢¶定襄太守竇奉妻生子武并生一虵奉送虵¶之中林
及武長大有海内俊名母死將葬未¶定賓客聚集有大
虵從林草中出徑來棺¶下委地俯仰以頭擊棺血涕竝
流若哀慟¶者¶
周哀王之八年鄭有人一生四十子其二十¶人為人二
<pb:KR6s0002_WYG_087-24b>
十人死其九年晉有豕生人能言¶吳赤烏七年有婦人
一生三子
秦孝公二¶十一年有馬生人昭王二十年牡馬生子而¶
死劉向以為馬禍也故京房易傳曰方伯分¶威厥妖牡
馬生子上無天子諸侯相伐厥¶妖馬生人也¶
漢文帝十二年吳地有馬生角在耳前上<md:KR6s0002_T_070-0821a>¶向右角長三寸
左角長二寸皆大二寸後五¶秊六月齊雍城門外有狗
生角劉向以為馬¶不當生角猶下不當舉兵向上也吳
<pb:KR6s0002_WYG_087-25a>
將反之¶變云京房易傳曰臣易上政不順厥妖馬生¶角
兹謂賢士不足¶
漢綏和二年定襄有牝馬生駒三足隨羣飲¶食五行志
曰以為馬國之武用三足不任用之象也¶
秦文王五年游于朐衍有獻五足牛者時¶秦世大用民
力京房易傳曰興繇役奪民¶時厥妖牛生五足¶
漢景帝中六年梁孝王田北山有獻牛足出¶背上者劉
向以為牛禍思慮霿亂之咎也至¶漢靈帝延熹五年臨
<pb:KR6s0002_WYG_087-25b>
沅縣有牛生雞兩頭四¶足¶
晉太興元年三月武昌太守王諒有牛生子¶兩頭八足
兩尾共一腹不能自生十餘人以¶䋲引之子死母活其
三年後苑中有牛生¶一足三尾生而死也¶
漢綏和二年三月天水平襄有燕生雀哺食¶至大俱飛
去京房易傳曰賊臣在國厥咎¶燕生雄雀又曰生非其
𩔖子不嗣也¶
魏黄初中有鷹生燕巢中口爪俱赤至青龍¶中明帝為
<pb:KR6s0002_WYG_087-26a>
凌霄闕始搆有鵲巢其上帝以問¶髙堂隆對曰詩云惟
鵲有巢惟鳩居之此¶宮室未成身不得居之象也(右十/二騐)
(出搜/神記)¶
漢竇嬰字王孫漢孝文帝竇皇后從兄子也¶封魏其侯
為丞相後乃免相及竇皇后崩嬰¶益踈薄無勢黜不得
志與太僕灌夫相引薦¶交結其歡恨相知之晚時孝景
帝王皇后<md:KR6s0002_T_070-0821b>¶異父同母弟田蚡為丞相親幸縱横使人¶就
嬰求城南田數頃嬰不與曰老僕雖棄丞¶相雖貴寜可
<pb:KR6s0002_WYG_087-26b>
以勢相奪乎灌夫亦助怒之蚡¶皆恨之及蚡娶妻王太
后詔列侯宗室皆往¶賀蚡灌夫為人狂酒先嘗以醉忤
蚡不肯賀¶之竇嬰强與俱去酒酣灌夫行酒至蚡¶蚡曰
不能滿觴灌夫因言辭不遜蚡遂怒曰¶此吾驕灌夫之
罪也乃縳灌夫謂長史曰有¶詔召宗室而灌夫罵坐不
敬并奏其在鄉里¶豪横處夫棄市竇嬰還謂其妻曰終
不令灌¶夫獨死而嬰獨生乃上事具陳灌夫醉飽事¶不
足誅帝召見之嬰與蚡互相言短長帝問¶朝臣兩人誰
<pb:KR6s0002_WYG_087-27a>
是朝臣多言嬰是王太后聞怒¶而不食曰我在人皆凌
籍吾弟我百嵗後當¶魚肉之矣及出蚡復為嬰造作惡
語用以聞¶上天子亦以蚡為不直特為太后故論嬰棄¶
市嬰臨死罵曰若死無知則已有知要不獨¶死後月餘
蚡病一身盡痛若有打擊之者¶但號呼叩頭謝罪天子
使祝鬼者瞻之見¶竇嬰灌夫共守笞蚡蚡遂死天子亦
夢見嬰¶而謝之¶
晉大將軍王敦枉害刁𤣥亮及敦入石頭夢¶白犬自天
<pb:KR6s0002_WYG_087-27b>
下而噬之既還姑孰遇病白日¶見刁乘軺車道從吏卒
來仰頭瞋目乃入¶攝録敦敦大怖逃不得脫死河間
國兵張¶鹿經曠二人相與諧善晉太元十四年五¶月五
日共升鍾嶺坐于山椒鹿酗酒失色¶拔刀斬曠曠母爾
夕夢曠自說為鹿所殺¶投屍澗中脫褌覆腹尋覔之時
必難可得<md:KR6s0002_T_070-0821c>¶當令褌飛起以示處也明晨追捕一如所言¶
鹿知事露欲䂓叛逸出門輒見曠手執雙刀¶來擬其面
遂不得去母具告官鹿以伏¶辜¶
<pb:KR6s0002_WYG_087-28a>
晉山隂縣令石密先經為御史枉奏殺典客¶令萬黜宻
白日見黜來殺宻遂死¶
晉大司馬桓温功業殊盛負其才力久懷⬤¶逆廢晉帝
為海西公而立㑹稽王是為簡文¶帝太宰武陵王晞性
尚武事好犬馬遊獵温¶常忌之故加罪狀奏免晞及子
綜官又逼新¶蔡王晃使列晞綜及前著作郎殷涓太宰
長¶史庾倩等謀反頻請殺之詔特赦晞父子乃¶徙新安
殺涓涓父浩先為温所廢涓頗有氣¶尚遂不詣温而與晞
<pb:KR6s0002_WYG_087-28b>
遊温乃疑之庾倩乃¶坐有才望且宗族甚强所以竝致
極法簡文¶尋崩而皇太子立遺詔委政於温依諸葛亮¶
王導舊事温大怨望以為失權僣逼愈甚後¶謁簡文髙
平陵方欲伏見帝在墳前舉體莫¶衣語温云家國不造
委任失所温答臣不¶敢臣不敢既登車為左右說之又問
殷涓形¶狀答以肥短温云向亦見在帝側十餘日¶便病
因此憂懣而死¶
秦姚萇字景茂赤亭羌也父弋仲事石勒¶石氏既滅萇
<pb:KR6s0002_WYG_087-29a>
隨其兄襄與苻永固戰於三原¶軍敗襄死萇乃降永固
即授祿位累加爵¶邑及轉龍驤將軍督梁益州諸軍事
永固謂¶之曰朕昔以龍驤建業此號未曾假人今持¶山
南委卿故特以相授其蒙寵任優隆如此¶後隨永固子
叡討慕容泓為泓所敗叡獨死<md:KR6s0002_T_070-0822a>¶之萇遣長史詣永固謝
罪永固怒既甚即戮¶其使萇益恐懼遂奔西州邀聚士
卒而自¶樹置永固頻為慕容沖所敗沖轉侵逼永固¶又
見妖怪屢起遂走五將山萇即遣驍騎將¶軍吳忠圍永
<pb:KR6s0002_WYG_087-29b>
固忠執永固以送萇即日囚之¶以求傳國璽及令禪讓
永固不從數以叛逆¶之罪萇遂殺之遂稱帝後又掘永
固屍鞭¶撻無數裸剝衣裳薦之以棘掘坎埋之及萇¶遇
疾即夢永固將天官使者及鬼兵數百突¶入營中萇甚
悚愕走入後帳宮人逆來刺¶鬼悞中萇隂鬼即相謂曰
正著死所拔去矛¶刃出血石餘忽然驚寤即患隂腫令
醫刺¶之流血如夢又狂言曰殺陛下者臣兄襄¶耳非臣
萇罪願不賜枉後三日萇死¶
<pb:KR6s0002_WYG_087-30a>
秦李雄既王於蜀其第四子期從叔壽襲期¶而廢為卭
都公尋復殺之而壽自立壽性素¶凶狠猜忌僕射蔡射
等以正直忤㫖遂¶誅之無幾壽病恒見李期蔡射而為
祟嘔血¶而死¶
宋髙平金鄉張超與同縣翟願不和願以宋¶元嘉中為
方與令忽為人所殺咸疑是超超¶金鄉後除縣職解官
還家入山伐林翟兄子¶銅烏執弓持矢并賫酒醴就山
貺之斟酌已¶畢銅烏曰明府昔害民叔無緣同戴天日
<pb:KR6s0002_WYG_087-30b>
引¶弓射之即死銅烏其夜見超云我不殺汝叔¶枉見殘
害今已上訴故來相報引刀刺之¶吐血而死¶
宋下邳張稗者家世冠族末葉衰微有孫¶女姝好美色
鄰人求聘為妾稗以舊門之<md:KR6s0002_T_070-0822b>¶後恥而不許鄰人忿之乃
焚其屋稗遂燒¶死其息邦先行不在後還亦知情狀而
畏鄰¶人之勢又貪其財因其復求遂嫁女與之後經¶一
年邦夢見稗曰汝為兒子逆天不孝棄親¶就僣同兇黨
便捉邦頭以手中桃杖刺¶之邦因病兩宿嘔血而死邦
<pb:KR6s0002_WYG_087-31a>
死之日鄰人¶又見稗排門直入張目攘袂曰君恃貴縱¶
惡酷暴之甚枉見殺害我已上訴事獲申雪¶却後數日
令君知之鄰人得病尋亦殂歿¶
宋世永康人呂慶祖家甚温富當使一奴名¶教子守視
墅舍以元嘉中便往案行忽為人¶所殺族弟無期先大
舉慶祖錢咸謂為害無¶期賫羊酒脯至柩所而咒曰君
荼酷如此¶乃云是我魂而有靈使知其至既還至三¶
更見慶祖來云近履行見教子畦疇不理許¶當痛治
<pb:KR6s0002_WYG_087-31b>
奴奴遂以斧斫我背將㡌塞口因¶得齧奴三指悉皆破
碎便取刀刺我頸曵¶著後門初見殺時諸從行人亦在
其中奴今¶欲叛我已釘其頭著壁言畢而滅無期早¶旦
以告其父母潛視奴所住壁果有一把⬤¶以竹釘之又
㸔其指並見破傷録奴詰驗承¶伏又問汝既反逆何以
不叛奴云頭如被¶繫欲逃不得諸同見者事事相符即
焚教子¶并其二息(右九騐出/寃䰟志)¶
唐齊州髙逺縣人杜通達貞觀年中縣丞命¶令送一衆
<pb:KR6s0002_WYG_087-32a>
僧向北通達見僧經箱謂言其中¶總是絲絹乃與妻共
計擊僧殺之僧未死間¶誦咒三兩句遂有一蠅飛入其
鼻久悶不出¶通達眼鼻遽喎眉⬤即落迷惑失道精神
沮<md:KR6s0002_T_070-0822c>¶喪未幾之間便遇惡疾不經一年而死臨終¶之際蠅
遂飛出還入妻鼻其妻得病嵗餘復¶卒¶
唐河間邢文宗家接幽燕禀性麤險貞觀年¶中忽遭惡
疾旬日之間眉鬚落盡於後¶就寺歸懺自云近者使向
幽州路逢一客將¶絹十餘疋逈澤無人因即劫殺此人
<pb:KR6s0002_WYG_087-32b>
云將¶向房山欲買經紙終不得免少間屬老¶僧復欲南
出遇文宗懼事發覺揮刀擬僧僧¶叩頭曰乞存性命誓
願終身不言文宗殺之¶棄之草間經二十餘日行還過
僧死處時當¶暑月疑皆爛壞試往視之儼如生日宗因¶
下馬以策築僧之口口出一蠅飛鳴清徹¶直入宗鼻久
悶不出因得大患嵗餘而死¶(右二騐出/㝠報拾遺)¶
　
　法苑珠林卷八十七
<pb:KR6s0002_WYG_087-33a>
音¶釋
　蚶(火甘切/蚌屬)蠣(力制切/蛤屬)鵜(徒兮切鵜胡/掏河鳥也)怗(他頰/切)蚡(符分/切)
　萇(直良/切)尻(苦刀切/脽也)朐(渠俱/切)忤(五故切/違戾也)酗(許具切/醉怒也)喎(苦/淮)
　(切不/正也)
