# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:17
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_088-0931c>
#+PROPERTY: JUAN 112

¶¶<pb:KR6s0002_WYG_112-1a>
欽定四庫全書
　法苑珠林卷一百十二¶¶
　　　　　　　　　　　　唐　釋道世　撰¶
　酒肉篇第九十三之一
　　¶述意部¶¶
夫酒為放逸之門大聖知其苦本所以逺酣<md:KR6s0002_T_093-0970c>¶肆離酒縁
棄醉朋近法友出昏門入醒境¶肉是斷大慈之種大聖
知其殺因所以去腥¶臊淨身口噉蔬菜澄心神招慈善
<pb:KR6s0002_WYG_112-1b>
感延年故¶俗書禮記云見其生不忍見其死聞其聲不¶
忍食其肉斯亦不殺之義也若使噉食酒肉之¶者即同
畜生豺狼禽獸亦即具殺一切眷屬¶食噉諸親反讎怨
報歴劫長夜無有窮己¶如經論説有一女人五百世害
狼兒狼兒¶亦五百世害其子又有女人五百世斷鬼¶命
根鬼亦五百世斷其命根故知經歴六道¶備受怨報或
經為師長或是父母或是兄弟¶或是姊妹或是兒孫或
是朋友今是凡身各¶無道眼不能分别還相噉食不自
<pb:KR6s0002_WYG_112-2a>
覺知噉¶食之時此物有靈即生瞋恨還成怨讎向到¶至
親反變成怨如是之事豈可不思暫爭舌¶端一時少味
永與慈親長為怨對可為痛¶心難以言説是故湼槃經
云一切肉者悉斷¶及自死者自死猶斷何況不自死者
又楞¶伽經云為利殺衆生以財網諸肉二業俱不¶善死
墮呌呼獄何謂以財網肉陸設⬤罘¶水設網罟此是以
網網肉若於屠殺人間以¶錢買肉此是以財網肉若令
此人不以財網¶肉者習惡律儀捕肉衆生此人為當專
<pb:KR6s0002_WYG_112-2b>
自¶供口亦復别有所擬若别有所擬向食肉¶者豈無殺
分何得云我不殺生此是灼然¶違背經文斷大慈種障
不見佛也¶
　　飲酒部¶
述曰此之一教有權有實權則漸誘之訓以¶輕脱重初
開無犯據其障理非無其過若<md:KR6s0002_T_093-0971a>¶約實教輕重俱禁始末
不犯是名持戒初¶據權説者故未曽有經云爾時國王
太子¶名曰祇陀聞佛所説十善道法果報無窮長¶跪叉
<pb:KR6s0002_WYG_112-3a>
手白佛言佛昔令我受持五戒今欲還¶捨所以者何五戒
法中酒戒難持畏得罪¶故世尊吿曰汝飲酒時為何惡耶
祇陀白¶佛國中豪强時時相率賫持酒食共相娱¶樂以致
歡樂自無惡也何以故得酒念戒¶無放逸故是故飲酒不
行惡也佛言善哉善哉¶祇陀汝今已得智慧方便若世間
人能如汝¶者終身飲酒有何惡哉如是行者乃應生福¶無
有罪也若人飲酒不起惡業歡喜心故不¶起煩惱善心因
縁受善果報如是五戒何¶有失乎飲酒念戒益増其福先
<pb:KR6s0002_WYG_112-3b>
持五戒今受¶十善功徳倍勝十善報也¶時波斯匿王白佛
言世尊如佛所説心歡¶喜時不起惡業名有漏善者是事
不然何以¶故人飲酒時心則歡喜歡喜心故不起煩惱¶無
煩惱故不行惱害不害物故三業清淨清¶淨之道即無漏
業世尊憶念我昔遊行獵戲¶忘將厨宰於深山中覺飢欲
食左右答言¶王朝去時不被命勑令將厨⬤即時無食我¶
聞是語已走馬還宫教令索食王家厨監名¶脩迦羅脩迦
羅言即無現食今方當作我¶時飢逼忿不思惟勑臣斬殺
<pb:KR6s0002_WYG_112-4a>
厨監臣被王教¶即共議言簡括國中唯此一人忠良直
事今¶若殺者更無有能為王監厨稱王意者時末¶利夫
人聞王教勑殺脩迦羅情甚愛惜知王¶飢乏即令辦具
好肉美酒沐浴名香莊嚴身<md:KR6s0002_T_093-0971b>¶體將諸妓女往至我所我
見夫人裝束嚴麗¶將從妓女好酒肉來瞋心即歇何以
故末¶利夫人持五戒斷酒不飲我心常恨今日忽¶然將
酒肉來共相娱樂展釋情故即與夫人¶飲酒食肉作衆
妓樂歡喜娱樂恚心即滅¶夫人知我㤀失怒意即遣黄
<pb:KR6s0002_WYG_112-4b>
門⬤傳我命令¶諸外臣莫殺厨監即奉教㫖我至明旦
深¶自悔責愁憂不食顔色顦顇夫人問我何¶故憂愁為
何患耶我言吾因昨日為飢火所¶逼瞋恚心故殺脩迦
羅自計國中更無有人¶堪監我厨如脩迦羅者為是之
故悔恨愁耳¶夫人笑曰其人猶在願王莫愁我重問曰¶
為實如是為戲言耶答言實在非戲言也¶我令左右喚
厨監來使者往召須⬤將來¶我大歡喜憂悔即除王白
佛言末利夫人持¶佛五戒月行六齋一日之中終身五
<pb:KR6s0002_WYG_112-5a>
戒已犯¶飲酒妄語二戒八齋戒中頓犯六戒此事云¶何
所犯戒罪輕耶重耶世尊答曰如此犯¶戒得大功徳無
有罪也何以故為利益故¶如我前説夫人修善凡有二
種一有漏善二¶無漏善末利夫人所犯戒者入有漏善
不犯¶戒者名無漏善依語議者破戒修善名有¶漏善依
義語者凡心所起善皆無漏業王¶白佛言如世尊説末
利夫人飲酒破戒不起¶惡心而有功徳無罪報者一切
人民亦復皆¶然何以故我念近昔⬤衛城中有諸豪族¶
<pb:KR6s0002_WYG_112-5b>
刹利王公因小諍競乃致大怨各各結謀興¶兵相伐兩
家並是國親非可執録紛紜鬬戰¶不從理諫深為憂之
復自念言昔太子時<md:KR6s0002_T_093-0971c>¶共大臣提韋羅相忿情實不分意
欲誅滅因¶太后與酒飲已情和思惟是已即勑忠臣令¶
辦好酒及諸甘饍又使宣令國中豪族羣臣¶士民悉皆
令集欲有所論國中大事諸臣諍¶競兩徒眷屬各有五
百應召來集於王殿上¶莊嚴大樂王勑忠臣辦瑠璃椀
椀受三升¶諸寳椀中盛滿好酒我於衆前先礊一椀¶王
<pb:KR6s0002_WYG_112-6a>
曰今論國事想無異心今當人人辦此一¶椀甘露良藥
然後論事咸言唯諾作唱大¶樂諸人得酒并聞音樂心
中歡樂亾失讎¶恨因酒息諍而得太平此豈非是酒之
功¶也竊見世間窮貧小人奴客婢使夷蠻之人¶或因節
日或於酒店聚㑹飲酒歡樂心故¶不須人教各各起儛
未得酒時都無是事¶是故當知人因飲酒則致歡樂心
歡樂時¶不起惡念不起惡念則是善心善心因緣¶應受
善報獼猴得酒尚能起儛況於世人如¶世尊説施善善
<pb:KR6s0002_WYG_112-6b>
報施惡惡報末利夫人皆由¶前身以好施人故今得好
報世尊云何令持¶五戒月行六齋六齋之日不得莊嚴
香華服¶飾作倡妓樂又復不聽附近夫壻愛好之姿¶竟
何所施徒云其功豈非苦也佛吿王曰¶大王所難非不
如是末利夫人在年少時若¶我不勑令受戒法修智慧
者云何當有今日¶之徳以能得度復度王身如斯之功
復歸誰¶也¶
述曰此第二約其實説輕重不犯真名持¶戒故大聖知
<pb:KR6s0002_WYG_112-7a>
時量機通塞通則開禁隨時量¶前損益如匿王殺厨監
太子欲殺其父<md:KR6s0002_T_093-0972a>¶此並因酒㤀忿得全身命免其大罪以
輕脱重¶不受累殃然非無飲酒之咎來報之罪不得¶見
有前開遂即雷同總犯各須量其教意復¶省己身行徳
優劣得預聖人斯匿末利開禁¶以既不同此即須依經
纎毫勿犯最為殊勝¶故四分律云是我弟子者乃不以
草頭¶滴酒入口何況多飲是故咽咽結提¶又成論問云
飲酒是實罪耶答曰非也所¶以者何飲酒不為惱衆生
<pb:KR6s0002_WYG_112-7b>
故而是罪因若¶人飲酒則開不善門以能障定及諸善
法如¶殖衆果必有牆障故知酒過如果無園¶又優婆塞
經云若復有人樂飲酒者是人現¶世喜失財物身心多
病常樂鬬諍惡名逺¶聞䘮失智慧心無慚愧得惡色力
常為一切¶之所呵責人不樂見不能修善是名飲酒¶現
世惡報捨此身已處在地獄受飢渴等無¶量苦惱是名
後世惡業之果若得人身心常¶狂亂不能繋念思惟善
法是一惡因縁力¶故令一切外物資生悉皆具爛¶又長
<pb:KR6s0002_WYG_112-8a>
阿含經云其飲酒者有六種失一者失¶財二者生病三
者鬬爭四者惡名流布五者¶恚怒暴生六者智慧日損
又智度論飲酒有¶三十五失如前受戒篇説¶又沙彌尼
戒經云不得飲酒不得嗜酒不得¶嘗酒酒有三十六失
失道破家危身䘮命¶皆悉由之牽東引西持南著北不
能諷經不¶敬三尊輕易師友不孝父母心閉意塞世世¶
愚癡不值大道其心無識故不飲酒欲離¶五隂五欲五
盖得五神通得度五道故不飲<md:KR6s0002_T_093-0972b>¶酒¶又薩遮尼乾子經偈
<pb:KR6s0002_WYG_112-8b>
云¶
　　飲酒多放逸　現世常愚癡¶　忘失一切事
　　常被智者呵¶　來世常闇鈍　多失諸功徳¶
　　是故⬤慧人　離諸飲酒失
又十住婆沙論問曰若有人捨施酒未知得¶罪以不答
曰施者得福受者不得飲故論¶云是菩薩或時樂捨一
切須食與食須飲與¶飲若以酒施應生是念今是行檀
時隨所¶須與後當方便教使離酒得念智慧令不放¶逸
<pb:KR6s0002_WYG_112-9a>
何以故檀波羅⬤法悉滿人願在家菩¶薩以酒施者是
則無罪¶又梵網經云若自身手過酒器與人飲酒者¶五
百世中無手何況自飲不得教一切人飲¶及一切衆生
飲酒況自飲酒又優婆塞五戒¶相經云佛在支提國䟦
陀羅婆提邑是處有¶惡龍名菴羅婆提陀兇暴惡害人
無人得到¶其處象馬無能近者乃至諸鳥不得過上秋¶
榖熟時並皆破滅時有長老莎伽陀羅漢比¶丘遊行支
提國漸到䟦陀羅波提邑過是夜¶已晨朝著衣持鉢入
<pb:KR6s0002_WYG_112-9b>
村乞食時聞此邑有惡¶龍兇暴害人鳥獸及破滅秋榖
聞已乞食¶到菴婆羅提龍住處衆鳥樹下敷座具大坐¶
龍聞衣氣即發瞋恚從身出煙長老莎伽陀¶即入三昧
以神通力身亦出煙龍倍瞋恚身¶上出火莎伽陀復入
火光三昧身亦出火龍¶復雨雹莎伽陀即變雹作釋俱
餅髓餅等龍¶復放霹⬤莎伽陀變作種種歡喜丸龍復
雨<md:KR6s0002_T_093-0972c>¶弓箭刀矟莎伽陀即變作優鉢羅華波頭摩¶華等龍
復雨毒蛇蜈蚣土虺蚰蜒莎伽陀¶即變作優鉢羅華瓔
<pb:KR6s0002_WYG_112-10a>
珞薝蔔華瓔珞等如是¶等龍所有勢力盡現向莎伽陀
皆不能勝即¶失威力光明莎伽陀知龍力盡不能復動
即¶變作細身從龍兩耳入從兩眼出已從鼻入¶從鼻入
已從口中出在龍頭上往來經行不¶傷龍身爾時龍見
如是事已心即大驚怖毛¶豎合掌向莎伽陀言我歸依
汝莎伽陀答¶言汝莫歸依我當歸依我師佛龍答言我¶
從今歸依三寳知我盡形作佛優婆塞是龍¶受三自歸
作佛弟子已更不復作如先兇惡¶事諸人及鳥獸皆得
<pb:KR6s0002_WYG_112-10b>
到所秋榖不傷名聲流¶布諸國皆知長老莎伽陀能降
伏惡龍折¶令善因莎伽陀名聲流布諸人皆作食¶傳爭
請之是中有一貧女人信敬請得莎伽¶陀是女為辦酥
乳糜食之女人念思¶惟是沙門噉是酥乳糜或當冷發
便取似¶水色酒持與莎伽陀莎伽陀不看便飲飲¶已為
説法便去過向寺中爾時酒勢便發近¶寺門邊不覺倒
地僧伽梨衣漉水囊鉢杖等¶各在一處身在一處醉無
所覺佛與阿難¶行到是處見是比丘知而故問阿難此
<pb:KR6s0002_WYG_112-11a>
是¶何人答言世尊此是長老莎伽陀佛即語¶阿難是處
為我敷座辦水集僧阿難受教敷¶座辦水集僧已白佛
言僧已集佛自知時佛¶即洗足坐已問諸比丘汝等曽
見聞有龍名¶菴婆羅提陀兇暴惡害先無有人到其住¶
處乃至鳥獸無能到上秋榖熟時破滅諸榖<md:KR6s0002_T_093-0973a>¶莎伽陀能
折伏令善鳥獸得到泉上是中有¶見聞者言見聞此事
佛語諸比丘於汝意云何此¶善男子莎伽陀今能折伏
蝦蟇不答言不¶能佛言聖人飲酒尚如是失何況凡夫
<pb:KR6s0002_WYG_112-11b>
如¶是過罪皆由飲酒今從自後若言我是佛弟¶子者不
得飲酒乃至小草頭一滴亦不得飲¶佛種種呵責飲酒
過失已依律因此比丘便¶制不飲酒戒○¶問曰未審天
上有酒味不答曰無實麴米¶所造之酒但有業化所作
酒也故正法念經¶云彼夜摩天男共天女衆入池遊戲
同飲¶天酒離於醉過現樂功徳味觸色香皆悉¶具足其
中諸天有以珠噐而飲酒者受用¶酥酡之食色觸香味
皆悉具足彼如是念¶此水為酒令我得飲即於念時皆
<pb:KR6s0002_WYG_112-12a>
是天酒離¶於醉過天既飲之増長勝樂善業力故心¶生
歡喜然彼諸天自業力故如是受樂有¶鳥名為常樂見
彼諸天在歡喜河而飲酒故¶為説偈言¶
　　沒入放逸海　貪著諸境界¶　此酒能迷心
　　何用復飲酒¶　為境界火燒　不知作不作¶
　　園林主貪心　何用復飲酒
彼常樂鳥見樂飲酒天在河飲酒為調伏故¶如是説偈¶
又正法念經閻羅王責數罪人説偈云¶
<pb:KR6s0002_WYG_112-12b>
　　酒能亂人心　令人如羊等¶　不知作不作
　　如是應捨酒¶　若酒醉之人　如死人無異<md:KR6s0002_T_093-0973b>¶
　　若欲常不死　彼人應捨酒¶　酒是諸過處
　　恒常不饒益¶　一切惡道階　黒闇所在處¶
　　飲酒到地獄　亦到餓鬼處¶　行於畜生業
　　是酒過所誑¶　酒為毒中毒　地獄中地獄¶
　　病中之大病　是智者所説¶　若人飲酒者
　　無因縁歡喜¶　無因縁而瞋　無因縁作惡¶
<pb:KR6s0002_WYG_112-13a>
　　於佛所生癡　壊世出世事¶　燒解脱如火
　　所謂酒一法¶　若人能捨酒　正行於法戒¶
　　彼到第一處　無死無生處
問曰無病飲得罪有病開飲不答曰依四¶分律實病餘
藥治不差以酒為藥者不犯¶問曰開服幾許答曰依文
殊師利問經云¶若合藥醫師所説多藥相和少酒多藥
得用¶又⬤利弗問經云⬤利弗白佛言云何世尊¶説遮
道法不得飲酒如葶藶子是名破戒¶開放逸門云何迦
<pb:KR6s0002_WYG_112-13b>
蘭陀竹園精⬤有一比丘¶疾病經年危篤將死時優波
離問言汝須何¶藥我為汝覓天上人間乃至十方是所
應用¶我皆為取答曰我所須藥是違毗尼故我不¶覓以
至於此寧盡身命無容犯律優波離¶言汝藥是何答曰
須酒五升優波離曰若¶為病開如來所許為乞得酒服
已消差差已¶懐慚猶謂犯律徃至佛所慇懃悔過佛為¶
説法聞已歡喜得羅漢道佛言酒有多失開¶放逸門飲
如葶藶子犯罪已積若消病苦非<md:KR6s0002_T_093-0973c>¶先所斷¶
<pb:KR6s0002_WYG_112-14a>
述曰不得見前文開籠通總飲必須實病重¶困臨終先
用餘藥治皆不差要須酒和得差¶者依前方開比見無
識之人身力强壯日¶别馳走不依衆儀少有微患便長
情貪不¶護道業妄引經律云佛開種種湯藥名衣上¶服
施佛及僧因公傍私詭誑道俗是故智人¶守戒如命不
敢犯之¶是故薩遮尼乾子經偈云¶
　　酒為放逸根　不飲閉惡道¶　寧捨百千身
　　不毁犯法教¶　寧使身乾枯　終不飲此酒¶
<pb:KR6s0002_WYG_112-14b>
　　假使毁犯戒　夀命滿百年¶　不如護禁戒
　　即時身摩滅¶　決定能使差　我猶故不飲¶
　　況今不定知　為差為不差¶　作是決定心
　　心生大歡喜¶　即獲見真諦　所患即消除
當知衆生所有病者皆由貪瞋我慢為因從¶因有果得
此苦報非由不得藥酒病不得差¶故湼槃經云一切衆
生有四毒箭則為病因¶何等為四一貪欲二瞋恚三愚
癡四憍慢¶若有病因則有病生所謂愛熱肺病上氣吐¶
<pb:KR6s0002_WYG_112-15a>
逆膚體㿇㿇其心悶亂下痢噦噎小便淋瀝¶眼耳疼痛
腹背脹滿顛狂乾消鬼魅所著如¶是種種身心諸病若
識病本斷惡修善三世¶苦報永除不受若不觀理縱用
天下藥酒所¶治其病轉増難可得差¶又毗尼母經云尊
者彌沙塞説曰莎提比丘<md:KR6s0002_T_093-0974a>¶少小因酒長養身命後出家
已不得酒故四¶大不調諸比丘白佛佛言病者聽甕上
嗅之¶若差不聽嗅不差者聽用酒洗身若復不差¶聽用
酒和麵作餅食之若復不差聽酒中自¶漬¶又新婆沙論
<pb:KR6s0002_WYG_112-15b>
云如契經尊者⬤利子於憍薩¶羅國住一林中時有活
命出家外道亦住彼¶林隣近尊者去林不逺諸村邑中
有時廣¶設四月節㑹時彼外道巡諸村邑飽食猪肉¶恣
情飲酒竊持殘者還至林中見⬤利子坐¶一樹下酒所
昏故起輕懱心我今與彼雖俱¶出家我獨富樂而彼貧
苦尋⬤尊者作是¶頌曰¶
　　我已飽酒肉　復竊持餘來¶　地上草木山
　　皆視如金聚
<pb:KR6s0002_WYG_112-16a>
時⬤利子聞已念言此死外道都無慚愧乃¶能無賴説
此伽陀我今亦應對彼説頌作是¶念已即説頌言¶
　　我常飽無相　恒住空定門¶　地上草木山
　　皆視如唾處
今此頌中尊者⬤利子作師子吼説三解脱¶門謂於初
句説無相解脱門於第二句説空¶解脱門於後二句説
無願解脫門¶
　　食肉部¶
<pb:KR6s0002_WYG_112-16b>
述曰此之一教亦有權實言權教者據毗¶尼律中世尊
初成道為度麤惡凡夫未堪說¶細且於漸教之中説三
種淨肉離見聞疑不¶為己殺鳥殘自死者開聽食之先
麤後細¶漸令離過是别時之意不了之説若據實<md:KR6s0002_T_093-0974b>¶教始
從得道至湼槃夜大聖慇懃始終不開¶又湼槃經云一
切衆生聞其肉氣皆悉恐怖¶生畏死想水陸空行有命
之𩔖悉捨之走咸¶言此人是我等怨是故菩薩不習食
肉為度¶衆生示現食肉雖現食之其實不食但諸¶衆生
<pb:KR6s0002_WYG_112-17a>
有執見者不解如來方便説意便即偏¶執毗尼局教言
佛聽食三種淨肉亦謗我言¶如來自食彼愚癡人成大
罪障長夜墮於無¶利益處亦不得見現在未來賢聖弟
子況當¶得見諸佛如來大慧諸聲聞人等常所應食¶米
麵油⬤等能生淨命非法貯畜非法受¶取我説不淨尚
不聽食何況聽食肉血不¶淨耶非直食肉壊善障道乃
至邪命諂曲¶以求自活亦是障道¶又文殊師利問經云
若為己殺不得噉若肉¶如林木已自腐爛欲食得食若
<pb:KR6s0002_WYG_112-17b>
欲噉肉者¶當説此呪¶
多絰咃(此言/如是)阿⬤摩阿⬤摩(此言無/我無我)阿視婆多¶阿視婆
多(此言無夀/命無夀命)那⬤那⬤(此言/失失)陀呵陀呵(此言/燒燒)¶婆弗婆弗
(此言/破破)僧柯慓多弭(此言/有為)莎呵(此言除/殺去)¶
此呪三説乃得噉肉飯亦不食何以故若¶無思惟飯不
應食何況當噉肉佛告文殊師¶利以衆生無慈悲力懐
殺害意為此因縁故¶斷食肉若能不懐害心大慈悲心
為教化¶一切衆生故無有過罪○¶問曰酒是和神之藥
<pb:KR6s0002_WYG_112-18a>
肉為充飢之饍古今同¶味今獨何見鄙而不食若使佛
教清禁居䘮¶禮制即如對於嚴君勑賜俗食豈關僧過
拒¶而不食耶<md:KR6s0002_T_093-0974c>¶答曰貪財喜色貞夫所鄙好膳嗜美㢘士
所¶惡割情從道前賢所歎抑慾崇徳往哲同¶嗟況肉由
殺命酒能亂神不食是理寧可¶為非縱逢上抑終須嚴
斷雖違君命還順佛¶心¶問曰肉由害命斷之且然酒不
損生何為頓¶制若使無損計罪無過言非飲漿食飯亦
應得¶罪而實不爾酒何偏斷答曰結戒隨事得罪¶據心
<pb:KR6s0002_WYG_112-18b>
肉體因害食之即罪酒性非損過由¶弊神餘處生過過
生由酒斷酒即除所以¶遮制不同非謂酒體是罪¶問曰
罪有遮性酒體生罪今有耐酒之人能¶飲不醉又不弊
神亦不生罪此人飲酒應不¶得罪斯則能飲無過不能
招咎何闗斷酒¶以成戒善可謂能飲耐酒當名持戒少
飲¶即醉是大罪人答曰制戒防非本為生善戒¶是上善
身口無違縁中止息遮性兩斷乃¶名戒善今耐酒之人
既不亂神未破餘戒¶實理非罪正以飲生罪因外違遮
<pb:KR6s0002_WYG_112-19a>
教縁中¶生犯仍名有罪以乖不飲猶非持戒¶第一據實
有損者依經食肉之人有十種過¶失第一明一切衆生
無始已來皆是已親¶不合食肉故入楞伽經云我觀衆
生輪⬤五¶道同在生死共相生育逓為父母兄弟姊妹¶
若男若女中表内外六親眷屬或生餘¶道善道惡道常
為眷屬以是因縁我觀衆¶生更相噉肉無非親者由食
肉味逓互相噉¶常生害心増長苦業流轉生死不得出
離佛¶說是時諸惡羅刹聞佛所説悉捨惡心止不<md:KR6s0002_T_093-0975a>¶食肉
<pb:KR6s0002_WYG_112-19b>
逓相勸發菩提之心護衆生命過自¶護身離一切惡諸
肉不食悲泣流淚白言世¶尊我聞佛説諦觀六道我所
噉肉皆是我親¶乃知食肉衆生是我大怨斷大慈種長
不善¶業是大苦本我從今日斷不食肉及我眷¶屬亦不
聽食如來弟子有不食者我當¶晝夜親近擁護若食肉
者我當與作大不饒¶益大慧羅刹惡鬼常食肉者聞我
所説尚發¶慈心捨肉不食況我弟子行善法者當聽¶食
肉若食肉者當知即是衆生大怨斷我¶聖種大慧若我
<pb:KR6s0002_WYG_112-20a>
弟子聞我所説不諦觀察¶而食肉者當知即是旃陀羅
種非我弟子我¶非其師¶第二明食肉衆生見者皆悉驚
怖故不應食¶如彼經説食肉之人衆生聞氣悉皆驚怖¶
逃走逺離是故菩薩修如實行為化衆生不¶應食肉譬
如旃陀羅獵師屠兒捕魚鳥人一¶切行處衆生遥見作
如是念我今定死而此¶來者是大惡人不識罪福斷衆
生命求現前¶利今來至此為覓我等今我等身悉皆有
肉¶是故今來我等定死大慧由人食肉能令衆¶生見者
<pb:KR6s0002_WYG_112-20b>
皆生如是驚怖大慧一切虚空地中¶衆生見食肉者皆
生恐怖而起疑念我於¶今者為死為活如是惡人不修
慈心亦如豺狼遊行世間常覓肉食如牛噉草⬤蜋逐¶
糞不知飽足我身是肉正是其食不應逢見¶即捨逃走
離之逺去如人畏懼羅刹無異¶第三明食肉之人壊他
信心是故不應食肉¶如彼經云若食肉者衆生即失一
切信<md:KR6s0002_T_093-0975b>¶心便言世間無可信者斷於信根是故大慧¶菩薩
為護衆生信心一切諸肉悉不應食何¶以故世間有人
<pb:KR6s0002_WYG_112-21a>
見食肉故謗毁三寳作如¶是言於佛法中何處當有真
實沙門婆羅門¶修梵行者捨於聖人本所應食食於衆
生猶¶如羅刹斷我法輪絶滅聖種一切皆由食肉¶者過
是故大慧我弟子者為護惡人毁謗三¶寳乃至不應生
念肉想何況食噉也¶第四明慈心少欲行人不應食肉
如彼經説¶菩薩為求出離生死應當専念慈悲之行少¶
欲知足猒世間苦速求解脱若捨憒閙就於¶空閑住屍
陀林阿蘭若處塚間樹下獨坐思¶惟觀諸世間無一可
<pb:KR6s0002_WYG_112-21b>
樂妻子眷屬如枷鎖¶想宫殿臺觀如牢獄想觀諸珍寳
如糞聚想¶見諸飲食如膿血想受諸飲食如塗癰瘡想¶
趣得存命繫念聖道不為貪味酒肉葱韮蒜¶薤臭味悉
捨不食若如是者是真修行堪¶受一切人天供養若於
世間不生猒離貪著¶諸味酒肉葷辛皆便噉食不應受
於世間¶信施也¶第五明食肉之人皆是過去曽作惡羅
刹由¶習氣故今故貪肉是故不應食肉也如彼經¶説有
諸衆生過去曽修無量因縁有微善¶根得聞我法信心
<pb:KR6s0002_WYG_112-22a>
出家在我法中過去曽¶作羅刹眷屬虎狼師子猫狸中
生雖在我法¶食肉餘習見食肉者歡喜親近入諸城邑
聚¶落塔寺飲酒噉肉以為歡樂諸天下觀¶猶如羅刹爭
噉死屍等無有異而不自知己¶失我衆成羅刹眷屬雖
服袈裟剃除鬚髪有<md:KR6s0002_T_093-0975c>¶命看見心生恐怖如畏羅刹此明
食肉皆是¶過去曽作羅刹師子虎狼猫狸中來故應裁¶
斷也¶第六明食肉之人學世呪術尚不得成況出¶世法
何由可證是故行者不應食肉如彼¶經説世間邪見諸
<pb:KR6s0002_WYG_112-22b>
呪術師若其食肉呪術不¶成為成邪術尚不食肉況我
弟子為求如來¶無上聖道出世解脱修大慈悲精勤苦
行猶¶恐不得何處當有如是解脱為彼癡人食肉¶而得
其報是故大慧我諸弟子為求出世¶解脱樂故不應食
肉也¶第七明衆生皆受身命與已無别是故行者¶不應
食肉如彼經説食肉能起色力貪味¶人多貪著應當諦
觀一切世間有身命者各¶自寳重畏於死苦護惜己身
人畜無别寧當¶樂存疥野干身不能捨命受諸天樂何
<pb:KR6s0002_WYG_112-23a>
以故¶畏死苦故以是觀察死為大苦是可畏法自¶身畏
死云何當得而食他肉是故大慧欲¶食肉者先自念身
次觀衆生不應食肉¶也¶第八明食肉之人諸天賢聖皆
悉逺離惡¶神恐怖是故行者不應食肉如彼經説夫¶食
肉者諸天逺離何況聖人是故菩薩為¶見聖人當修慈
悲不應食肉大慧食肉之¶人睡眠亦苦起時亦苦若於
夢中見種種¶惡驚怖毛豎心常不安無慈心故乏諸善¶
力若其獨在空閑之處多為非人而伺其便¶虎狼師子
<pb:KR6s0002_WYG_112-23b>
亦來伺求欲食其肉心常驚怖¶不得安隱也<md:KR6s0002_T_093-0976a>¶第九明食
肉之人淨者尚不應食況不淨肉¶是故行者不應食肉
如彼經説我説凡夫為¶求淨命噉於淨食尚應生心如
子肉想何況¶聽食非聖人食聖人離著以肉能生無量
諸¶過故失於出世一切功徳云何言我聽諸¶弟子食諸
肉血不淨等味言我聽者是則謗¶我故内律云食生肉
血等得偷蘭遮罪¶第十明食肉之人死則還生惡羅刹
等中是¶故行者不應食肉如彼經説食肉衆生依於¶過
<pb:KR6s0002_WYG_112-24a>
去食肉重故多生羅刹師子虎狼豺豹猫¶狸鵄梟鵰鷲
鷹鷂等中有命之𩔖各自護身¶不令得便受飢餓苦常
生惡心念食他肉¶命終復墮惡道受生人身難得何況
當有得¶湼槃道當知食肉有如是等無量諸過是故¶行
者不食肉者即如無量功徳之聚也¶又鴦掘魔經云文
殊師利白佛言世尊因¶如來藏故諸佛不食肉耶佛言
如是一切衆¶生無始生死生生輪轉無非父母兄弟姊¶
妹猶如伎兒變易無常自肉他肉則是一肉¶是故諸佛
<pb:KR6s0002_WYG_112-24b>
悉不食肉復告文殊一切衆生界¶我界即是一界所肉
之肉即是一肉是故¶諸佛悉不食肉佛吿文殊若自死
牛牛主持¶皮用作革屣施持戒人為應受不若不受¶者
是比丘法若受者非悲然不破戒以¶從展轉離殺因縁
故也¶又此經説衆生身肉有八十萬户蟲若斷一¶衆生
命即斷八十萬户蟲命若炙若煑若¶淹若暴皆有小蟲
飛蛾蠅蛆而附近之如¶是展轉傍殺無量生命雖不自
手而殺然屠<md:KR6s0002_T_093-0976b>¶者不敢自食皆為食肉之人殺之故知食
<pb:KR6s0002_WYG_112-25a>
肉¶之人即兼有殺業之罪或有出家僧尼躬在¶伽藍共
諸白衣公然聚㑹飲酒食肉葷辛¶雜穢汙染伽藍不愧
尊顔如斯渾雜豈勝¶外道¶又尼羅浮陀地獄經云身如
段肉無有識知¶此是何人皆由飲酒出家僧尼豈不深
信經¶教心生重愧自棄正法同於外道若噉衆生¶父肉
衆生亦噉父肉若噉衆生母肉衆生亦噉母肉¶如是姊
兄弟妹男女六親並有相對怨怨相¶酬未可得脱又沙
彌尼戒經云不得殺生慈¶愍羣生如父母念子加哀壖
<pb:KR6s0002_WYG_112-25b>
動猶如赤子何¶謂不殺護身口意身不殺人畜喘息之
𩔖¶手亦不為亦不教人見殺不食聞殺不食¶疑殺不食
為我殺不食口不説言當殺當害¶報怨亦不得言死快
殺快某肉肥某肉痩¶某肉多好某肉少惡意亦不念哀
念衆生¶如己骨髓如父如母如子如身等無差别¶普等
一心常志大乗¶又賢愚經云佛吿波斯匿王曰過去久
逺阿¶僧祇劫此閻浮提有一大國名波羅柰於時¶國王
名波羅摩達王將四種兵入山獵戲王¶到澤上馳逐禽
<pb:KR6s0002_WYG_112-26a>
獸單隻一乗獨到深林王¶時疲極下馬小休爾時林中
有牸師子懐欲¶心盛行求其偶不能得值於林間見王
獨¶坐婬意轉盛思欲從王近到其邊舉尾背¶住王知其
意而自思惟此是猛獸力能殺我¶若不從意儻見危害
王以怖故即從師子成¶欲事已師子還去諸兵羣從已
復來到王與<md:KR6s0002_T_093-0976c>¶人衆即還宫城爾時師子從是懐胎日月
滿¶足便生一子形盡似人唯足斑斕師子憶¶識知是王
有便銜擔來著於王前王亦思憶¶知是己兒即收取養
<pb:KR6s0002_WYG_112-26b>
以足斑駮字為斑足¶養之漸大雄才志猛父王崩亡斑
足繼治時¶斑足王有二夫人一是王種二是婆羅門¶種
斑足出遊勸二夫人隨我後往誰先到¶者當與一日極
相娱樂其墮後者吾不見之¶王去之後其二夫人極自
莊飾嚴駕俱往到¶於道中見於天祠梵志種者下車作
禮禮已¶後到王從本言而不前之於是夫人瞋怨天¶神
由禮汝故使王見薄若有天力何不護我¶後壊天祠令
平如地守天祠神悲惱至宫欲¶傷王宫天神遮不聽入
<pb:KR6s0002_WYG_112-27a>
有一仙人住止山中¶王恒供養日日食時飛來入宫不
食餚饍粗¶食麤供偶值一日仙人不來天神知之化¶作
其形坐於常處不肯就食欲得魚肉即¶如語辦食已還
去明舊仙來為設肉食仙¶人瞋王王言大仙先日勑作
今何不食仙¶人語言昨日有患一日不來是誰語汝但¶
相輕試令王是後十二年中恒食人肉作¶是語竟飛還
山中是後厨監忘不辦肉臨¶時無計出外求肉見死小
兒肥白在地念¶日稱急即却頭足擔至厨中加諸美藥
<pb:KR6s0002_WYG_112-27b>
作¶食與王王得食之覺美倍常即問厨監由來¶食肉未
有斯美此是何肉厨監惶怖腹拍王前若王原罪乃敢
實説王答之言但實¶説之不問汝罪厨監白王具述前
報王言¶此肉甚美自今已後如是求辦厨監白王前<md:KR6s0002_T_093-0977a>¶者
偶值死兒更求叵得王又語言汝但宻¶求設令有覺斷
處由我厨監受教夜恒宻¶捕得便殺之日日供王於時
城中人民之𩔖¶各各行哭云亡失兒展轉相問何由乃
爾諸¶臣聚議當試微伺即於街里處處安人見¶王厨監
<pb:KR6s0002_WYG_112-28a>
拽他小兒伺捕得之縛將⬤王具¶以前事白王王言是
我所教諸臣懐恨各自¶外議王便是賊食我等子噉人
之王云何共¶治當共除之去此禍害一切同心咸共齊¶
謀一時同合即圍其王當取殺之王見兵集¶驚怖問言
汝等何故而圍逼我諸臣答言¶夫為王者養民為事方
駈子厨殺人為食¶不任苦酷故欲殺王王語諸臣自今
已後更¶不復為唯見恕放當自改勵諸臣語曰終不¶相
放不須多云時王聞已自知必死即語諸¶臣雖當殺我
<pb:KR6s0002_WYG_112-28b>
小緩須㬰聴我一言即自立¶誓我身由來所修善行為
王正治供養仙¶人合集衆徳迴令今日我得變成飛行
羅刹¶其語已訖尋語而成即飛虛空告諸臣曰汝¶等合
力欲强殺我賴我大幸復能自拔自今¶已後汝等好忍
所愛妻兒我次第食語訖飛¶去止山林間飛行搏人擔
以為食人民之¶𩔖恐怖藏避如是之後殺噉多人諸羅
刹¶輩附為翼從徒衆漸多所害轉廣後諸羅刹¶白斑足
王我等奉事為王願為一㑹王即¶許之當取諸王令滿
<pb:KR6s0002_WYG_112-29a>
五百與汝為㑹許之¶己訖一一往取閉著深山已得四
百九十九¶王殘少一人後捕得須陀素彌王大有髙徳¶
從羅刹王乞得七日假假滿還來須陀素彌<md:KR6s0002_T_093-0977b>¶廣為説法
分别殺罪及其惡報復説慈心不¶殺之福斑足歡喜敬
戴為禮承用其教無¶復害心即放諸王各還本國須陀
素彌即佐¶兵衆還將斑足安置本國前仙人誓十二年¶
滿自是已後更不噉人遂還霸王治民如舊¶爾時須陀
素彌王者今我身是斑足王者¶今鴦掘摩羅是爾時諸
<pb:KR6s0002_WYG_112-29b>
人十二年中為斑足¶王所食噉者今此諸人為鴦掘摩
羅所殺者¶是此諸人等世世常為鴦掘所殺我亦世世¶
降之以善鴦掘摩者指鬘比丘是時波斯¶匿王復白佛
言指鬘比丘殺此多人食已得¶道當受報不佛吿大王
行必有報今此比¶丘在於房中地獄之火從毛孔出極
患苦¶痛酸切叵言佛勑一比丘汝持户排往指¶鬘房刺
户孔中比丘即往奉教為之排入¶户内尋自融消比丘
驚愕還來白佛佛吿比¶丘行報如是王及衆㑹莫不信¶
<pb:KR6s0002_WYG_112-30a>
解頌曰¶
　　財色與酒　　名為三惑　　臣躭䘮家¶
　　君重亡國　　肉障大慈　　辛遮淨徳¶
　　懐道君子　　斯穢不欲
　
　
　
　
<pb:KR6s0002_WYG_112-30b>
　
　
　
　
　
　
　
　法苑珠林卷一百十二
<pb:KR6s0002_WYG_112-31a>
校譌
　第十六紙(六行後二之/二南藏作三)<md:KR6s0002_T_093-0977c>¶第十七紙(八行林宋/南藏作材)
音釋
　罝罘(罝子邪切罘縛尤切/罝罘羅兔之網罟也)罟(公户切/網也)顦顇(顦昨焦切/顇秦醉切)
　(顦顇憂/瘠貌)⬤(胡八切/慧也)矟(色角切/矛屬)虺(許偉切/蝮蛇也)詭(居洧切/詐也)㿇
　(似入切痛/㿇㿇也)噦(於月切/嘔也)漬(子智切/浸也)鵄梟(鵄赤脂切梟古/堯切鵄梟鵂鶹)
　(也/)蠕(而兖切/蟲動貌)駮(北角切色/不純也)愕(五各切/驚愕也)
