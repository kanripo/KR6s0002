# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:09
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 23

漸頓部¶
如百喻經云昔有一聚落去王城五由旬村¶中有好
美水王勑村人常使日日送其美¶水村人疲苦悉欲
移避逺此村去時彼村主¶語諸人言汝等莫去我當
為汝白王改五¶由旬作三由旬使汝得近往來不疲
即往白¶王王為改之作三由旬衆人聞已便大歡喜¶
有人語言此故是本五由旬更無有異雖¶聞此言信
<pb:KR6s0002_SBCK_033-1b>
王語故終不肯捨世間之人亦復¶如是修行正法度
於五道向湼槃城心生疲¶倦便欲捨離頓駕生死不
能復進如來法王¶有大方便於一乘法分别說三小
乗之人聞¶之歡喜以為易行修善進徳求度生死後
聞¶人說無有三乗故是一乗以信佛語終不肯¶捨如
彼村人亦復如是<md:KR6s0002_T_024-0463a>¶又華嚴經云佛子譬如日出先照
一切大山¶王次照一切大山次照金剛寶山然後普
照¶一切大地日光不作是念我應先照諸大山¶王次
第乃至普照大地但彼山地有髙下故¶照有先後如
來應供等正覺亦復如是成¶就無量無邊法界智慧
<pb:KR6s0002_SBCK_033-2a>
日輪常放無量無礙¶智慧光明先照菩薩等諸大山
王次照緣¶覺次照聲聞次照決定善根衆生隨應受
化¶然後悉照一切衆生乃至邪定為作未來饒¶益因
緣如來智慧日光不作是念我當先照¶菩薩乃至邪
定但放大智日光普照一切佛¶子譬如日月出現世
間乃至㴱山幽谷無不¶普照如來智慧日月亦復如
是普照一切無¶不明了但衆生悕望善根不同故如
來智光¶種種差别¶
　法施部¶
如十住毗婆沙論云若菩薩欲以法施衆生¶者應如
<pb:KR6s0002_SBCK_033-2b>
決定王大乗經中稱法師功徳及說¶法義戒律隨順
修學謂說法者應行四法何¶等為四一者廣博多學
能持一切言辭章句¶二者決定善知世間出世間諸
法生滅相三¶者得禪定慧於諸經法隨順無諍四者
不増¶不損如所説行¶又正法念經云若有衆生正行
善業為邪見¶人說一偈法令淨信佛命終生應聲天
受種¶種樂從天還退隨業流轉若為財物故與人¶說
法不以悲心利益衆生而取財物或用¶飲酒或與女
人共飲共食如伎兒法自賣¶求財如是法施其果甚
少生於天上作智慧<md:KR6s0002_T_024-0463b>¶鳥能說偈頌是則名曰下品法
<pb:KR6s0002_SBCK_033-3a>
施也云何名¶為中品法施耶為名聞故為勝他故為
勝餘¶大法師故為人說法或以妬心為人說法如¶是
法施得報亦少生於天中受中果報或生¶人中是則
名曰中品法施也云何名為上品¶法施耶以清淨心
為欲増長衆生智慧而¶為說法不為財利為令邪見
衆生等住於正¶法如是法施自利利人無上最勝乃
至湼¶槃其福不盡是則名曰上品法施也¶又迦葉經
爾時世尊而說偈頌曰¶
　　三千大世界　珍寶滿其中¶　以此用布施
　　所得功徳少¶　若說一偈法　功德為甚多
<pb:KR6s0002_SBCK_033-3b>
　　三界諸樂具　盡持施一人¶　不如一偈施
　　功德為最勝¶　此功徳勝彼　能離諸苦惱¶
　　若恒沙世界　珍寶滿其中¶　以施諸如來
　　不如一法施¶　施寳福雖多　不及一法施¶
　　一偈福尚勝　況多難思議
又十住毗婆沙論云在家之人當行財施出¶家之人
當行法施何以故在家法施不及出¶家人以聽法者
於在家人信心淺薄故又¶在家之人多有財物出家
之人於諸經法讀¶誦通達為人解說在衆無畏非在
家者之所¶能及又使聽者起恭敬心不及出家又欲
<pb:KR6s0002_SBCK_033-4a>
說¶法降伏人心不及出家如偈說曰¶
　　先自修行法　然後教餘人¶　乃可作是言
　　汝隨我所行<md:KR6s0002_T_024-0463c>¶　身自行不善　安能令彼善¶
　　自不得寂滅　何能令人寂
又出家之人若行財施則妨餘善逺離阿練¶若處必
至聚落與白衣從事多有言說發起¶三毒於六度等
心薄乃至貪著五欲捨戒還¶俗故名為死或能反戒
易起重罪是名死¶等諸煩惱苦患以是因縁故於出
家者稱¶歎法施於在家者稱歎財施¶又金光明經云
說法者有五種事一者法施¶彼我兼利財施不爾二
<pb:KR6s0002_SBCK_033-4b>
者法施能令衆生出¶於三界財施者不出欲界三者
法施利益法¶身財施之者長養色身四者法施増長
無窮¶財施必有竭盡五者法施能斷無明財施只¶伏
貪心故知財施不及法也就法施中¶自有階漸若有
所解不用他知恐他勝已秘¶而不説則自未來常不
聞法¶又智度論云若恡惜法則常生邊地無佛法¶處
由恡法故障他慧明此則不如賣法他人¶反勝過此¶
又成實論云若人但能為他說法是名利他¶是人雖
不自隨法行為他說故自亦得利於¶此施門略有三
品下法施者說布施法¶不說智慧中法施者說於持
<pb:KR6s0002_SBCK_033-5a>
戒上法施者¶說於智慧以說智慧教人觀理得斷惑
智二¶障出離生死逺成菩提湼槃樂果乃至但能¶唯
說小乘教化一人令觀生空信解依行雖¶未得道亦
勝教化一閻浮中所有衆生令行¶十善以信解人解
修聖道則有出因要得湼¶槃<md:KR6s0002_T_024-0464a>¶又諸法勇王經云閻浮
提中所有水陸空行¶衆生盡得人身若有一人教是
諸人令其安¶住五戒十善所得功徳不如有人教誨
一人¶令得信行¶又十住毗婆沙論云有四法能退失
智慧菩¶薩所應逺離何等為四一不敬法及說法者¶
二於要法祕匿恡惜三樂法者為作障礙壞¶其聽心
<pb:KR6s0002_SBCK_033-5b>
四懷憍慢自髙卑人復有四法得其¶智慧應常修習
何等為四一恭敬法及說法¶者二如所聞法及所讀
誦為他人說其心清¶淨不求利養三如從多聞得智
慧故勤求¶不息如救頭然四如所聞法受持不㤀貴
如¶說行不貴言說¶
　報恩部¶
如善恭敬經云佛告阿難若有從他聞一四¶句偈或
抄或寫書之竹帛所有名字於若干¶劫取彼和尚阿
闍黎等荷擔肩上或時背¶負或以頂戴常負行者復
將一切音樂之具¶供養是師作如是事尚自不能具
<pb:KR6s0002_SBCK_033-6a>
報師恩若¶當來世於師和尚所起不敬心恒說於過¶
我說愚癡極受多苦於當來世必墮惡道是¶故阿難
我教汝等常行恭敬尊重之心當得¶如是勝上之法
所謂愛重三寶甚㴱之法¶又梵䋞經云若佛子見大
乗法師同見同行¶來入僧坊舍宅城邑若百里千里
來者即迎¶來送去禮拜供養日日三時供養日食三
兩¶金百味飲食牀座供養法師一切所須盡給¶與之
常請法師三時說法日日三時禮拜不¶生瞋心患惱
之心為法滅身請法若不爾者<md:KR6s0002_T_024-0464b>¶犯輕垢罪¶又優婆塞
戒經云若優婆塞受持六重戒已¶四十里中有講法
<pb:KR6s0002_SBCK_033-6b>
處不能往聽得失意罪¶又大方等陁羅尼經云佛告
阿難若有父母¶妻子不放此人至於道⬤者此人應
向父母¶等前燒種種香長跪合掌應作是言我今欲¶
至道場哀愍聽許亦應種種諌曉隨宜說法¶亦應三
請若不聽者此人應於舍宅黙自思¶惟誦持經典¶又
正法念經云若人供養說法法師當知是¶人即為供
養現在世尊其人如是隨所供養¶所願成就乃至得
阿耨菩提以能供養¶說法法師故何以故以聞法故
心得調伏以¶調伏故能斷無知流轉之闇若離聞法
無有¶一法能調伏心¶又勝思惟經云不起罪業不起
<pb:KR6s0002_SBCK_033-7a>
福業不起無¶動業者是名供養佛¶又華手經云若以
華香衣食湯藥等供養諸¶佛不名為真供養如來坐
道場所得微妙法¶隨能修學者是名真供養故說偈
云¶
　　若以華塗香　衣食及湯藥¶　以此諸供養
　　不名為真供¶　如來坐道場　所得微妙法¶
　　若人能修學　是真供養佛
又十住婆沙論云佛告阿難天雨香華不名¶供養恭
敬如來若比丘比丘尼優婆塞優婆¶夷一心不放逸
親近修集聖法是名真供¶養佛¶又寶雲經云不以財
<pb:KR6s0002_SBCK_033-7b>
施供養於佛何以故如<md:KR6s0002_T_024-0464c>¶來法身不得財施唯以法施
供養於佛為¶具佛道以法供養為最第一¶又善恭敬
經云佛言若有比丘雖復有夏不¶能閑解如是法句
彼亦應當從他依止所以¶者何自尚不解況欲與他
作依止師假令耆¶舊百夏比丘而不能解沙門秘宻
之事不解¶法律等亦應說依止若有比丘從他受法
於¶彼師邊應起尊貴敬重之心欲受法時當在¶師前
不得輕笑不得露齒不得交足不得視¶足不得動足
不得踔脚師不發問不得輒言¶凡有所使勿得違命
勿視師面離師三肘令¶坐即坐勿得違教於彼師所
<pb:KR6s0002_SBCK_033-8a>
應起慈心若有¶所疑先應諮白若見師許然後請決
當知一¶日三時應參進止若三時間不參進止是師¶
應當如法治之若參師不見應持土塊或木¶或艸以
為記驗若當見師在房室内是時學¶者應起至心遶
房三帀向師頂禮爾乃方還¶若不見師衆務皆止不
得為也除大小便又¶復弟子於其師所不得麤言師
所呵責不應¶反報師坐卧牀應先　拭令無塵汙蟲
蟻之¶屬若師坐臥乃至師起應修誦業時彼學¶者至
日東方便到師所善知時已數往師邊¶諮問所須我
作何事又復弟子在於師前不¶得涕唾若行寺内恭
<pb:KR6s0002_SBCK_033-8b>
敬師故勿以袈裟覆於¶肩髆不得籠頭天時若熱日
别三時以扇扇¶師三度授水授令洗浴又復三時應
獻冷飲¶師所營事應盡身而營助之佛告阿¶難若將
來世有諸比丘或於師所不起恭敬¶說於師僧長短
之者彼人則非是須陁洹亦<md:KR6s0002_T_024-0465a>¶非凡夫彼愚癡人應如
是治師實有過尚¶不得說況當無也若有比丘於其
師邊不恭¶敬者我說别有一小地獄名為推撲當墮¶
是中墮彼處已一身四頭身體俱然狀如火¶聚出大
猛焰熾然不息然已復然於彼獄¶處復有諸蟲名曰
鉤㭰彼諸毒蟲常噉舌根¶時彼癡人從彼捨身生畜
<pb:KR6s0002_SBCK_033-9a>
生中皆由往昔罵¶辱於師舌根過故恒食屎尿捨彼
身已雖¶生人間常生邊地具足惡法雖得人身皮不¶
似人不能具足人之形色常被輕賤誹⬤¶陵辱離佛
世尊恒無智慧從彼死已還墮¶地獄更得無量無邊
苦患之法¶
　利益部¶
如正法念經云說法有十功徳多所利益何¶等為十
一時處具足二分别易解三與法相¶應四非為利養
五為調伏心六隨順說法七¶說施有報八說生死法
多諸障礙九說天退¶殁十說有業果若說法人有此
<pb:KR6s0002_SBCK_033-9b>
十法令聞¶法者得多功徳利益安樂乃至湼槃若聞
法¶功徳成就㴱心信根清淨一向淨心信於三¶寳詣
聽法處為聞正法隨舉一足皆生梵福¶又大菩薩藏
經云於諸菩薩起㴱愛樂猶如¶大師於正法所起愛
樂心如自己身於如¶來所起愛樂心如自己命於尊
重師起愛樂¶心猶如父母於諸衆生起愛樂心視如
一子¶於阿遮利耶受教師所起愛樂心敬如眼目¶於
諸正行起愛樂心猶如耳目身首於波羅¶蜜起愛敬
心猶如手足於說法師起愛樂心¶如衆重寳所求正
法起愛樂心猶如良藥於<md:KR6s0002_T_024-0465b>¶能舉罪及憶念者起愛樂
<pb:KR6s0002_SBCK_033-10a>
心猶如良醫¶又僧伽吒經云爾時一切勇菩薩白佛
言世¶尊若有衆生聞此法者夀命幾劫佛言夀¶命滿
八十劫一切勇白佛言劫以何量佛¶言譬大城縱廣
十二由旬髙三由旬盛滿¶胡麻有長夀人過百歲已
取一而去如是城¶中胡麻悉盡劫猶不盡又如大山
縱廣二十¶五由旬髙十二由旬有長夀人過一百歲
以¶輕繒帛一往拂之如是山盡劫猶不盡是名¶劫量
時一切勇菩薩白佛言世尊一發誓願¶尚得如是福
徳之聚夀命八十劫何況於佛¶法中廣修諸行¶又湼
槃經云若離四法得湼槃者無有是處¶何等為四一
<pb:KR6s0002_SBCK_033-10b>
親近善友二專心聽法三繫¶念思惟四如法修行以
是義故聽法因緣則¶得近於大般湼槃何以故開法
眼故世有¶三人一者無目(夫人/譬凡)二者一目(聞人/譬聲)三者
二目(菩薩/譬諸)¶言無目者常不聞法一目之人雖暫聞法¶
其心不住二目之人專心聽受如聞而行以¶聽法故
得知世間如是三人¶又法句喻經云昔佛在舍衛國
給孤精舍為¶諸天人民說法時波斯匿王有一寡女
名¶曰金剛父母哀愍别為作好舍宅給五百妓¶女以
娯樂之衆共有一長老青衣名曰度勝¶恒行市買脂
粉香華時見男女無數大¶衆各齎香華出城詣佛即
<pb:KR6s0002_SBCK_033-11a>
問行人欲何所¶至衆人答言佛出於世三界之尊度
脫衆生¶皆得泥洹度勝聞之心悅意喜即自念言¶今
老見佛宿世之福便分香直持買好華隨<md:KR6s0002_T_024-0465c>¶衆人輩往
到佛所作禮却立⬤華燒香一心¶聽法已過市取香
因聽法功宿行所追香¶氣熏聞斤兩倍前嫌其遲晚
而共詰之度勝¶奉道即如事言世有聖師三界之尊
擊無上¶法鼓震動三千往聽法者無央數人實隨聽¶
法是以稽遲金剛之徒聞說世尊法義殊妙¶非世所
聞悚然心歡而自歎曰吾等何罪獨¶隔不聞即報度
勝試為我説之度勝白曰¶身賤口穢不敢便宣說法
<pb:KR6s0002_SBCK_033-11b>
之儀先施髙座度¶勝受勑具宣聖旨五百侍女皆大
歡喜各脫¶衣服一領積為髙座度勝洗浴承佛威神
如¶應說法金剛之等五百侍女疑結破惡得須¶陁洹
道說法甚美不覺失火一時燒死即生¶天上王將人
從來欲救火見之已然收拾棺¶歛葬送畢已往過佛
所為佛作禮义手言¶曰金剛不幸不覺失火大小燒
盡適棺歛¶訖不審何罪遇此火害唯願世尊彰告未
聞¶佛告大王過去世時有城名波羅柰有長者¶婦將
婇女五百人至城外大祠祀其法難急¶他性之人不
得到邊無問親疎其有來者擲¶著火中時世有辟支
<pb:KR6s0002_SBCK_033-12a>
佛名曰迦羅處在山中¶晨來分衛暮輒還山迦羅分
衛來趣郊祠長¶者婦見之忿然瞋恚共捉迦羅撲著
火中舉¶身焦爛更現神足飛昇虚空衆女驚怖泣¶淚
悔過長跪舉頭而自陳曰女人愚惷不¶識至真羣迷
長慢毁辱神靈自惟過舋罪惡¶如山願降尊徳以消
重殃尋聲即下而般泥¶洹諸女起塔供養舍利佛為
大王而說偈¶言<md:KR6s0002_T_024-0466a>¶　　愚憃作惡　不能自解　殃追自焚¶
　　罪成熾然　愚不望處　不謂適苦¶
　　臨墮厄地　乃知不善
<pb:KR6s0002_SBCK_033-12b>
佛告大王爾時長者婦者今王女金剛是五¶百侍女
者今度勝等五百妓女是罪福追人¶久無不鄣善惡
隨人如影隨形說是法時諸¶來大小即得道迹¶又阿
育王經云昔阿恕伽王使道人説法時¶以步障遮諸
婦女使其聽法爾時法師為諸¶婦女說法恒說施論
戒論生天之論有一¶婦女分犯王法發幕向法師前
問法師言如¶來大覺於菩提樹下覺諸法時覺悟施
戒耶¶更悟餘法耶法師答言佛覺一切有漏法皆¶苦
猶若融鐵此苦因從集而生猶如毒樹¶修入正道以
滅苦集是女人得聞此語獲得¶須陁洹道以刀繫頸
<pb:KR6s0002_SBCK_033-13a>
往到王所白王言¶我今日犯王重法願王以法治我
王問言汝¶犯何事答言我破王禁制至道人所譬如¶
渇牛不避於死我實渇於佛法是以黙突聽¶法王問
言汝聽法時頗有所得不答言得¶法見四真諦解隂
入界及以諸大皆知無我¶遂得法眼王聞是語踊躍
歡喜即為作禮便¶唱令言自今已後不聽作障隔樂
聽法者聽¶直至法師所對面聽法歎言竒哉我宮内
乃¶出人寶以是因縁當知聽法有大利益¶又襍寳藏
經云爾時般遮羅國以五百白鴈¶獻波斯匿王王令
送著祇桓精舍衆僧食時¶人人乞食鴈見僧聚來在
<pb:KR6s0002_SBCK_033-13b>
前立佛以一音說¶法衆生各得⬤解當時羣鴈亦解
僧語聞法<md:KR6s0002_T_024-0466b>¶歡喜鳴聲相和還於池水後毛羽轉長飛
至¶餘處獵師以網都覆殺之一鴈作聲諸鴈皆¶和謂
聽法時聲乘是善心生忉利天生天之¶法法有三念
一念本所從來二念定生何處¶三念先作何業得來
生天便自思惟自見宿¶因更無餘善唯佛僧邊聽法
作是念已五百¶天子即時來下在如來邊佛為説法
悉得須¶陁洹波斯匿王遇到佛所常見五百鴈羅列¶
佛前是日不見便問佛言此中諸鴈向何處¶去佛言
欲見諸鴈者先鴈飛去他處為獵師¶所殺命終生天
<pb:KR6s0002_SBCK_033-14a>
今此五百諸天子等著好天¶冠端正殊特者是今日
聽法皆得須陁洹王¶問佛言此羣鴈以何業緣墮於
畜生命¶終生天今日得道佛言昔迦葉佛時五百¶女
人盡共受戒用心不堅毁所受戒犯戒因¶縁墮畜生
中作此鴈身以受戒故得值如來¶聞法獲道以鴈身
中聽法因縁生於天上¶又舊襍譬喻經云昔有沙門
晝夜誦經有狗¶伏牀下一心聽經不復念食如是積
年命盡¶得人形生舍衛國中作女人長大見沙門分¶
衛便走自持飯與沙門歡喜後作比丘尼¶應得真道¶
頌曰
<pb:KR6s0002_SBCK_033-14b>
　　王猷外⬤　神道内綏　皇覺正法¶
　　斯極宗師　敬承⬤教　崇徳振輝¶
　　師弟說受　芳業秀滋　四諦感悟¶
　　三達熙怡　啓境金牒　開訓神機¶
　　空有齊較　⬤門洞微　遣于無遣¶
　　至道非彌
感應緣(九驗/略引)¶
宋沙門竺道生
宋居士費崇先
魏沙門天¶竺勒⬤
<pb:KR6s0002_SBCK_033-15a>
齊沙門釋僧範
隋沙門釋曇延¶
隋沙門釋慧逺
隋沙門釋法彦
唐沙門釋¶道宗
唐沙門釋道愻¶
宋長安龍光寺有竺道生本姓魏鉅鹿人也¶少小出
家聰銳神異年在志學便登法座吐¶納宫商道俗髙
伏年至具戒器鑒日㴱性度¶機警神氣清穆初入廬
山幽棲七年以求其¶志常以入道之要慧解為本故
<pb:KR6s0002_SBCK_033-15b>
鑽仰羣經斟¶酌襍論萬里隨法不憚疲苦後與慧叡
慧嚴¶同遊長安從什公受業關中僧衆咸謂神¶悟後
還都止青園寺宋太祖文皇帝㴱加歎¶重後太祖設
㑹帝親同衆御于地筵下食良¶久衆咸疑日晚帝曰
始可中耳生曰白日麗¶天天言始中何得非中遂取
鉢食於是一¶衆從之莫不歎其樞機得⬤後校閲真
俗研¶思因果乃立善惡不受報頓悟成佛又著二¶諦
論佛性當有論法身無色論佛無淨土論應¶有緣論
等　罩舊說妙有淵旨而守久之¶徒多生嫌嫉與奪
之聲紛然競起又六卷泥¶洹先至京都生剖㭊經理
<pb:KR6s0002_SBCK_033-16a>
洞入幽微乃説阿¶闡提人皆得成佛于時大本未傳
孤明先發¶獨見忤衆於是舊學以為邪說譏憤滋甚¶
遂顯大衆擯而遣之生於大衆中正容誓曰¶若我所
說反於經義者請現於身即表厲¶疾若與實相不相
違背者願捨夀之時據師¶子座言竟拂衣而逝初投
吳之虎丘山旬¶日之中學徒數百其年夏雷震青園
佛殿<md:KR6s0002_T_024-0467a>¶龍昇于天光影西壁因改寺名曰龍光時¶人歎
曰龍既已去生必行矣俄而投迹廬山¶銷影巖岫山
中僧衆咸共敬服後湼槃大本¶至于南京果稱闡提
悉有佛性與前所說合¶若符契生既獲斯經尋即講
<pb:KR6s0002_SBCK_033-16b>
說以宋元嘉¶十一年冬十一月庚子於廬山精舍昇
于法¶座神色開明德音俊發論義數番窮理盡¶妙觀
聽之衆莫不悟說法席將畢忽見塵¶尾紛然而墜端
坐正容⬤几而卒顔色不¶異似若入定道俗嗟駭逺
近悲涕於是京¶邑諸僧内慙自嫉追而信服其神鑒
之至¶徵瑞如此仍葬廬山之阜初生與叡公及嚴觀¶
同學齊名故時人評曰生叡發天真嚴觀¶窪流得慧
義彭享進㓂淵千黙塞生及叡¶公獨標天真之目故
以秀出羣士矣初關中¶僧肇始注維摩世咸玩味生
乃更發深旨顯¶暢新異及諸經義疏世皆寶焉王微
<pb:KR6s0002_SBCK_033-17a>
以生比¶郭林宗乃為之立傳旌其遺徳時人以生¶推
闡提得佛此語有據頓悟不受報等時亦¶憲章宋太
祖嘗述生頓悟義有沙門僧弼等¶皆設巨難帝曰若
使逝者可興豈為諸君所¶屈龍光寺又有沙門寳林
初經長安受學後¶祖述生公諸義時人號曰逝⬤生
著涅槃記¶及注異宗論檄魔文等林弟子法寳亦學
兼¶内外著金剛後心論等亦祖述生義焉近¶代又有
釋慧生者亦止龍光寺蔬食善衆經¶兼工艸⬤時人
以同寺相繼號曰大小二¶生(梁髙僧傳/右此一驗出)¶
宋費崇先者吳興人也少頗信法至三十<md:KR6s0002_T_024-0467b>¶際精勤彌
<pb:KR6s0002_SBCK_033-17b>
至泰始三年受菩薩戒寄齋¶於謝惠逺家二十四日
晝夜不懈每聽經常¶以鵲尾香罏置⬤前初齋三夕
見一人容服¶不凡逕來舉罏將去崇先視⬤前罏猶
在¶其處更詳視此人見提去甚分明崇先方悟¶是神
異自惟衣裳新濯了無不淨唯坐側有¶唾壺既使去
壺即復見此人還鑪坐前未至¶席頃猶見兩鑪既即
合爲一然則此神人¶所提者蓋鑪影乎崇先又當聞
人說福逺寺¶有僧欽尼精勤得道欣然願見未及得
往屬¶意甚至嘗齋於他家夜三更中忽見一尼容¶儀
端嚴著赭布袈裟正立齋席之前食頃¶而滅及崇先
<pb:KR6s0002_SBCK_033-18a>
後覲此尼色貌被服即窗前¶所覩者也(出㝠祥記/右此一驗)¶
元魏時有中天竺沙門勒⬤魏云實意是西¶國人不
知氏族徧通三藏妙入總持以魏永¶平之初來遊東
夏宣武皇帝每請講華嚴經¶披閱精義無廢一日正
處髙座忽有一人持¶笏執名者形如大官云奉天帝
命來請法師¶講華嚴經意曰今此法席尚未停止待
訖經¶文當來從命雖然法事所資獨不能建都講¶香
火維⬤梵唄咸皆須之可請令定使者¶如所請見講
諸僧既而法事將了又見前使¶云奉天帝命故來下
迎意乃含笑熙怡告衆¶辭訣奄然卒於法座都講等
<pb:KR6s0002_SBCK_033-18b>
四人亦同時殞¶魏境道俗聞見斯異無不嗟嘆¶
齊鄴東大覺寺沙門僧範姓李平鄉人也善¶解羣書
時稱府庫晚年出家經論諳委言行¶相輔祥徵屢降
嘗有膠州刺史杜弼於鄴顯<md:KR6s0002_T_024-0467c>¶義寺請範冬講至華嚴
六地忽有一鴈飛下¶從浮圖東順行入堂正對髙座
伏地聽法講¶散徐出還順塔西爾乃翔逝又於此寺
夏講¶雀來在座西南伏聽終於九旬又曾處濟州¶亦
有一鴞鳥飛來入聽講訖便去又有一僧懷¶忿加毁
罵云伽叔汝何所知當夜有神打而¶幾死自非道洽
㝠符何能感應如是以天保¶六年三月二日卒於大
<pb:KR6s0002_SBCK_033-19a>
覺寺年八十矣¶
隋京師延興寺釋曇延姓王蒲州業泉人¶也世家豪
族宦歴齊周而性恊書籍鄉⬤稱¶叙探悟⬤旨洞曉
無差欲著湼槃大疏恐¶滯凡情每祈誠寤寐願得嘉
徵乃於夜夢有¶人被白服乗於白馬騣尾拂地而導
授經㫖¶延手執馬騣與之請論寤後惟曰此必馬鳴¶
菩薩授我義端執騣知其宗旨抵事可觀耳¶雖感此
瑞猶恐不合理更持經疏於陳州治¶仁夀寺舍利塔
前燒香誓曰延以凡度仰測¶聖心銓釋已了具如别
卷若幽⬤微達願¶示明靈如無所感誓不傳授言訖
<pb:KR6s0002_SBCK_033-19b>
⬤槃卷軸¶並放光明通夜呈祥道俗稱慶塔中舍利
又¶放光明三日三夜輝光不絕上屬天漢下¶照山河
合境望光皆來謁拜既感徴祥衆伏¶傳受君臣重望
罕有斯人以隋開皇八年八¶月十三日終於延興寺
春秋七十有三¶
隋京師淨影寺釋慧逺姓李燉煌人後居上¶黨之高
都焉三藏備通九流洞曉天縱踈朗¶儀止冲和講導
為業天下同歸昔在清化先¶養一鵝聽講為務開皇
七年勑召入京鵝¶在本寺栖宿廊廡晝夜鳴呼衆共
愍之附使<md:KR6s0002_T_024-0468a>¶達京至淨影寺大門放之鳴呌騰躍徑入
<pb:KR6s0002_SBCK_033-20a>
逺¶房依前馴聽不避寒暑但聞法集鐘聲不問¶旦夕
皆入講堂靜聲伏聽僧徒梵⬤出堂翔¶鳴若值白黒
布薩鳴鐘終不入聽時共異¶之若逺常途講解依法
濳聽中間及餘語¶便鳴翔而出信知道藉人⬤靈鳥
嘉應不可¶非其身未證法輒昇法座定墮地獄此亦
别¶時之意不得雷同總撥也以開皇年中卒¶於淨影
寺¶
隋西京真寂道場釋法彦姓張寓居洺州¶志隆大法
而聰明振響冠逺齊倫雖三藏並¶通偏以大論馳美
遊涉法㑹莫敢抗言開皇¶十六年下勑以彦為大論
<pb:KR6s0002_SBCK_033-20b>
衆主住真寂寺鎮¶長引化仁夀造塔復召送舍利于
汝州四年¶又勑送舍利沂州善應寺掘基㴱丈餘乃¶
得金沙濤汰成純凡有二升光耀奪日又感¶黄牛自
至塔前屈⬤前足兩拜而止⬤身又¶禮文帝比景像
一拜及入石函于時三萬許¶人並見天雲五色長十
餘丈闊三四丈四遶¶白雲狀如羅綺正當基上空中
自午至未方¶乃歇滅滅後降五色雲從四方來狀同
前瑞¶又感⬤鶴五頭從西北來⬤旋塔上乃經四度¶
去復還來復感白鶴於上徘徊久之乃逝又¶感五色
虵盤屈函外可三尺頭向舍利驚終¶不怖如此數度
<pb:KR6s0002_SBCK_033-21a>
刺史鄭善果以表奏聞曰¶臣聞敬天育物則乾象著
其能順地養民¶則坤元表其德是以陶唐砥躬弗懈
伏氣呈¶祥夏后水土成功⬤珪告錫方知天時人事¶
影響若神伏惟陛下秉圖揖譲受命君臨區<md:KR6s0002_T_024-0468b>¶宇無塵
聲教盡一含⬤光大慈愍無邊天佛¶垂鑒降兹榮瑞
塔基六處並得異砂⬤曜相¶暉俱同金寳牛為禮拜
太古未經雲騰五色¶於今方見又感虵形襍采盤旋
塔基鶴颺⬤¶素徘徊空際雖軒皇景瑞空傳舊章漢
帝慶¶徵徒書簡冊自非徳降三寳道冠百王豈¶能感
斯美慶致招靈異帝乃大悅著于别記¶以大業三年
<pb:KR6s0002_SBCK_033-21b>
卒于所住春秋六十矣¶
唐西京勝光寺釋道宗俗姓孫氏萊州即墨¶人也三
藏通明大論尤精每講大論天雨衆¶華遶旋講堂飛
流戶内既不委地久之還¶去合衆驚嗟希覩斯瑞武
徳六年卒于所住¶春秋六十有一¶
唐蒲州仁夀寺釋道愻俗姓張氏河東虞¶鄉人也神
器髙邈器度虚簡善通機會鑒達¶治方雖通羣典偏
以湼槃攝論爲栖神之宅¶也至貞觀二年冬月有請
講湼槃預知將終¶苦不受請前人不測鄭重延之不
免來意赴¶請登座發題告諸四衆悲歎而言自惟去
<pb:KR6s0002_SBCK_033-22a>
聖¶遥逺微言⬤絕庸愚所傳不足師範但以信¶心歸
向自當識悟今席講說止於云何偈後¶但世界法爾
不久當終時日既促願各用心¶遂依文叙恰至偈初
即覺失悆無疾而終¶春秋七十有五即以其年十二
月送往王城¶谷中南山之隂闔璄同號若喪考妣當¶
夜降雪周三四里乃掃路通行陳屍山嶺經¶夕忽有
異華遶屍周帀備地涌出可五百枝¶長二尺許上發
鮮榮似凝冬華而形相全異¶七衆驚慟悲慶諠山有
折入城示諸耆宿<md:KR6s0002_T_024-0468c>¶乃内水瓶至來年五月猶不萎悴
自非宿祐¶所資豈感㝠祥嘉應也晉州有人性愛遊
<pb:KR6s0002_SBCK_033-22b>
獵初不奉信有傳愻感乃造山覓唯覩空¶處自悔哀
哭曰生不蒙開信死不逢奇瑞獨¶何無感必有神道
願示徵祥言訖地涌奇¶華還長二尺欣慰嘉應發心
永固(唐髙僧傳/右此七驗出)¶
法苑珠林卷第三十三
校譌
　第三紙(南藏作干/九行世宋)第十紙(藏作盡詣佛所/二十行¶詣佛南)第十六
　紙(麈尾宋南藏作毛/十三行塵疑當作)
音釋
　詰(問也/去吉切)愻(切/蘓困)ဃ罩(罩都教切/盧紅切)窪(切/烏⬤)檄(切猶/胡狄)
<pb:KR6s0002_SBCK_033-23a>
(牒也/今之長)赭(赤色也/章也切)殞(殁也/于敏切)鄴(地名/魚怯切)屢(頻也/良遇切)
　鴞(鳥名/于嬌切)騣(鬛也/子紅切)抵(凡也/都禮切)砥(勵也/諸氏切)⬤(切光/胡畎)
(也/明)颺(飛也/餘亮切)
(法苑珠林第三十三卷/呉江比丘明覺對/眞/常熟居士嚴澤施貲刻此)
(萬曆辛卯秋淸涼山妙德庵識/州趙之昻書/溧水端本澄刻)
<pb:KR6s0002_SBCK_033-23b>

<pb:KR6s0002_SBCK_034-1a>
法苑珠林卷第三十四¶¶
　　　唐上都西明寺沙門釋道世玄惲
