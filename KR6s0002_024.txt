# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 24

<pb:KR6s0002_WYG_024-1a>
欽定四庫全書
　法苑珠林卷二十四
　　　　　　　　　　　　唐　釋道世　撰
　敬佛篇第六之五
　　彌勒部之餘
　　　讚歎¶
如菩薩本行經云正使化無數億計人成辟¶支佛若有
人百嵗四事供養功徳甚多不¶如有人以歡喜心一四
<pb:KR6s0002_WYG_024-1b>
句偈讚歎如來功徳¶無量又如善戒經云以四天下寳
供養於佛¶又以重心讚歎如來是二福徳等無差别又<md:KR6s0002_T_016-0402c>¶
大悲經云一稱南無佛名者以是善根入涅¶槃界不可
盡也又若能至誠心念佛功徳乃¶至一華散於空中於
未來世作天梵王其¶福不盡以其不盡終至涅槃又涅
槃經迦葉¶以偈讚佛言¶
　　大悲愍衆生　故令我歸依¶　善拔衆毒箭
　　故稱大醫王¶　世醫所療治　雖瘥還復生¶
<pb:KR6s0002_WYG_024-2a>
　　如來所治者　畢竟不復發¶　世尊甘露藥
　　以施諸衆生¶　衆生既服已　不死亦不生¶
　　如來今為我　演説大涅槃¶　衆生聞秘蔵
　　即得不生滅
又大方等陀羅尼經爾時華聚菩薩即讚佛¶言¶
　　世尊身色如金山　　猶如日光照世間¶
　　能拔一切諸苦惱　　我今稽首大法王¶
　　世主法王甚希有　　如是妙法復過是¶
<pb:KR6s0002_WYG_024-2b>
　　難見難聞亦難遇　　若有覩者成正覺
爾時阿須倫以偈讚佛¶
　　世尊面目如日月　　能滅一切諸黒闇¶
　　今復拔濟於我等　　我等歸命天中尊
文殊師利問經文殊説偈歎佛云¶
　　我禮一切佛　調御無等雙¶　丈六真法身
　　亦禮於佛塔¶　生處得道處　法輪涅槃處¶
　　行住坐卧處　一切皆悉禮¶　諸佛不思議
<pb:KR6s0002_WYG_024-3a>
　　妙法亦如是¶　能信及果報　亦不可思議<md:KR6s0002_T_016-0403a>¶
　　能以此祇夜　讚歎如來者¶　於千萬億劫
　　不墮諸惡⬤
佛言文殊善哉善哉如來不可思議即説¶偈言¶
　　佛生甘蔗姓　滅已更不生¶　若人歸依佛
　　不畏地獄苦(如是/三説)
又華嚴經偈云¶
　　寧受一切苦　得聞佛音聲¶　不受一切樂
<pb:KR6s0002_WYG_024-3b>
　　而不聞佛名¶　所以無量劫　受此諸苦惱¶
　　流轉生死中　不聞佛名故
又彌勒菩薩所問本願經云佛告阿難彌勒¶不獨以偈
讚我乃往過世十無央數劫爾時¶有佛號焰光響作王
如來所有梵志長者名¶曰賢行於此佛所已得不起法
忍爾時梵志¶賢行者今彌勒菩薩是阿難白佛言彌勒¶
得法忍久逺乃爾何以不速逮無上正真之¶道成最正
覺耶佛語阿難菩薩四事法¶不取正覺何等為四一淨
<pb:KR6s0002_WYG_024-4a>
國土二䕶國土¶三淨一切四䕶一切是為四事彌勒本
求¶佛時以是四事故不取佛佛語阿難我本求¶佛時亦
有此四然彌勒發意先我之前四十¶二劫我於其後乃
發道意於此賢劫以大精¶進超越九劫得於無上正真
之道致最正覺¶佛告阿難我以十事致最正覺何等為
十一¶所有一切無所愛惜二妻妾三兒子四頭¶目五手
足六國土七珍寳財物八髓腦九¶血肉十不惜身命我
以十事疾得佛道又¶大悲經云佛告阿難汝觀如來在
<pb:KR6s0002_WYG_024-4b>
路行時能<md:KR6s0002_T_016-0403b>¶令大地髙處令下下處令髙髙下諸處悉得¶
平正如來過後地輒還復一切樹林傾側向¶佛樹神現
身低頭禮拜如來過後樹輒還復¶一切丘陵坑坎屏厠
臭⬤叢林瓦礫皆悉掃¶除平正清淨馨香芬烈衆華布
地如來足履¶蹈上而過無情諸物尚皆傾側何況有情
而¶不加敬何以故我本修行菩薩行時於一切¶人所無
不傾側謙下禮敬以是善業得成佛¶已有情無情如來
行時無不傾側低頭禮拜¶我本曽以清淨微妙稱意資
<pb:KR6s0002_WYG_024-5a>
産至心自手施¶諸衆生以是業報如來行時大地平正
掃¶灑清淨又無瓦礫我於無量諸賢聖所在路¶行時曽
與掃治道路泥治房舍我以平等心¶無髙下掃治令淨
於一切時常求菩提利益¶衆生以是善根若佛如來在
在處處行來路¶首自然清淨地平如掌乃至須彌山王
髙八¶萬四千由旬在大海中亦深爾許及鐵圍山¶髙十
六萬八千由旬亦是金剛堅固佛涅槃¶時無不傾側低
頭禮敬若欲逺避不傾側者¶亦無是處¶由歎如來故乃
<pb:KR6s0002_WYG_024-5b>
至舍利弗從他聞歎佛偈亦¶得道果故普曜經安陸比
丘以偈報舍利弗¶言¶
　　吾師天中天　三界無極尊¶　相好身丈六
　　神通猶虚空¶　華熏去五隂　拔十二根本¶
　　不貪天世位　心淨開法門
時舍利弗欣然大悦如冥覩明口言善哉昔¶來抱疑又
吾好學八嵗從師至年十六靡不<md:KR6s0002_T_016-0403c>¶周綜行遍天下十六
大國自謂已達今乃聞¶異無上正真得吾本願由如來
<pb:KR6s0002_WYG_024-6a>
過去心淨離¶著不害衆生故所行之處脚足不汙蟲蟻
不¶損故處處經云佛不著履有三因縁一使¶行者少欲
二現足下輪三令人見之歡喜佛¶行足去地四寸有三
因縁一見地有蟲蟻故¶二地有生草故三現神足故亦
欲令人意止¶佛行地髙下皆平有三因縁一本行四等
心¶欲令一切安𨼆地在水上水中有神蟲蛾一¶切值佛
足下皆安𨼆同心立意是故卑者為¶髙髙者為卑二諸
天鬼神行福為佛除地故¶髙下為平三佛為菩薩時通
<pb:KR6s0002_WYG_024-6b>
利道徑橋梁渡¶人故從是得福故髙下正平欲令人意
亦¶爾¶又智度論云世尊身好細薄皮相塵土不著¶身如
蓮華葉不受塵水若菩薩在乾土山中¶經行土不著足
隨嵐風來吹破土山令散為¶塵乃至一塵不著佛身若
菩薩舉食著口中¶是時咽喉邊兩處流注甘露和合諸
味是味¶清淨故名味中得上味¶又増一阿含經云無恭
敬心於佛者當生龍¶蛇中以過去從龍中來今猶無敬
多睡癡也¶又四分律説偈云¶
<pb:KR6s0002_WYG_024-7a>
　　有敬長老者　是人能䕶法¶　現世得名譽
　　將來生善道
讚彌勒四禮文(𤣥奘法師/依經翻出)¶
至心歸命禮當來彌勒佛¶諸佛同證無為體真如理實
本無縁¶為誘諸天現兜率其猶幻士出衆形<md:KR6s0002_T_016-0404a>¶元無人馬
迷將有達者知幻未曽然¶佛身本淨皆如是愚夫不了
謂同凡¶知佛無來見真佛於兹必得永長歡¶故我頂禮
彌勒佛唯願慈尊度有情願共諸衆生上生兜率天奉
<pb:KR6s0002_WYG_024-7b>
見彌勒佛¶
至心歸命禮當來彌勒佛¶佛有難思自在力能以多刹
内塵中¶況今現處兜率殿師子牀上結跏坐¶身如檀金
更無比相好寳色曜光暉¶神通菩薩皆無量助佛揚化
救含靈¶衆生但能至心禮無始罪業定不生¶故我頂禮
彌勒佛唯願慈尊度有情願共諸衆生上生兜率天奉
見彌勒佛¶
至心歸命禮當來彌勒佛¶慈尊寳冠多化佛其量超過
<pb:KR6s0002_WYG_024-8a>
數百千¶此土他方菩薩㑹廣現神變寳牕中¶佛身白毫
光八萬恒説不退法輪因¶衆生但能修福業屈伸臂頃
值慈尊¶恒沙諸佛由斯現況我本師釋迦文¶故我頂禮
彌勒佛唯願慈尊度有情願共諸衆生上生兜率天奉
見彌勒佛¶
至心歸命禮當來彌勒佛¶諸佛恒居清淨刹受用報體
量無窮¶凡夫肉眼未曽識為現千尺一金軀¶衆生視之
無厭足令知業果現閻浮¶但能聴經勤誦法逍遙定往
<pb:KR6s0002_WYG_024-8b>
兜率宫¶三塗於兹必永絶將來同證一法身¶故我頂禮
彌勒佛唯願慈尊度有情願共諸衆生上生兜率天奉
見彌勒佛<md:KR6s0002_T_016-0404b>¶
　　　業因¶
如未曽有經云下品十善謂一念頃中品¶十善謂一食
頃上品十善謂從旦至午於¶此時中心念十善止於十
惡亦得往生故野¶干心念十善七日不食生兜率天又
上生經¶云我滅度後四衆八部欲生第四天當於¶一日
<pb:KR6s0002_WYG_024-9a>
至第七日繫念彼天持佛禁戒思念十¶善行十善道以
此功徳迴向願生彌勒佛前¶隨念往生(言七日者且從/近説尚感彼天)
(何況一生/而不尅獲)又上生經云若¶有禮敬彌勒佛者除却百億
劫生死之罪乃¶至來世龍華樹下亦得見佛又云我滅
度後¶四衆八部聞名禮拜命終往生兜率天中若¶有男
女犯諸禁戒造衆惡業聞是菩薩大悲¶名字五體投地
誠心懴悔一切惡業速得清¶淨若有歸依彌勒菩薩當
知是人得不退轉¶彌勒成佛見佛光明即得受記又上
<pb:KR6s0002_WYG_024-9b>
生經云¶佛滅度後若有精勤修諸功徳威儀不缺掃¶塔
塗地華香供養行諸三昧讀誦經典如是¶人等雖不斷
結如得六通應當繋念念佛形¶像稱彌勒名若一念頃
受八戒齋修諸淨業¶命終之時即得往生兜率天上蓮
華臺中應¶時見佛白毫相光超越九十億劫生死之罪¶
隨其宿縁為説妙法令得不退又増一經云¶衆生三業
造惡臨終憶念如來功徳者必離¶惡道⬤得生天上正
使極惡之人以念佛故¶亦得生天又大集經云若修慈
<pb:KR6s0002_WYG_024-10a>
者當捨身¶命時見十方佛手摩其頂蒙手觸故心安快¶
樂尋得往生清淨佛土又普賢觀經云若有¶晝夜六時
禮十方佛誦大乗經思第一義甚<md:KR6s0002_T_016-0404c>¶深空法於一彈指頃
除百萬億那由他恒河¶沙劫生死之罪行此法者真是
佛子從諸佛¶生十方諸佛及諸菩薩為其和上是名具
足¶菩薩戒者不須羯磨自然成就應受一切¶人天供養
又法華經云若有人受持讀誦正¶憶念解其義⬤是人
命終為千佛授手令不¶恐怖不墮惡道即往兜率天上
<pb:KR6s0002_WYG_024-10b>
彌勒菩薩所¶彌勒菩薩有三十二相大菩薩衆所共圍
遶¶有百千萬億天女眷屬而於中生有如是等¶功徳利
益是故智者應當一心自書若使人¶書受持讀誦正憶
念如説修行又智度論云¶若善男子能行是深般若波
羅⬤者當知是¶人人道中來或兜率天來所以者何三
惡¶道中罪苦多故不得行深般若欲界諸天著¶淨妙五
欲心則狂惑故不能行色界天等深¶著禪定味故不能
行無色界天無形故故不¶能行以兜率天上常有一生
<pb:KR6s0002_WYG_024-11a>
補處菩薩彼中¶諸天常聞説般若五欲雖多法力勝故
是故¶説二處勝若從他佛國來生此間斯則轉勝¶也¶又
處處經云佛言彌勒未來下有四因縁¶一有時福應彼
間二是此間人粗無能受經¶者三功徳未滿四世間有
能説經者故彌勒¶未下若當來下餘有五十億七千六
十萬¶嵗彌勒時人眼皆見四千里由本十種因縁¶徳一
不掩人眼明二不損人眼三不覆人¶眼四不蔵人善五
不視殺六不視盜七不¶視婬八不視隂私求人短九諸
<pb:KR6s0002_WYG_024-11b>
惡事不視¶十然燈於佛寺<md:KR6s0002_T_016-0405a>¶又佛説彌勒來時經云佛言
彌勒佛欲來出¶時閻浮刹内地山樹草木皆焦盡於今
閻¶浮刹地周帀六十萬里彌勒出時閻浮刹¶地東西長
四十萬里南北廣三十二萬里¶地生五果四海之内無
山陵溪谷地平如砥¶樹木長大人少三毒民多聚落城
名氾羅那¶夷有一婆羅門名須凡當為彌勒作父母¶名
摩訶越題彌勒當為作子相好具足身長¶十六丈生墮
城地目徹視萬里内頭中目¶光照四千里彌勒得道為
<pb:KR6s0002_WYG_024-12a>
佛時於龍華樹下¶坐樹髙四十里廣亦四十里(大成佛/經華枝)
(如龍頭故名龍華樹¶亦有别傳/云子從龍宫出故名龍華樹也)用四月八日明星出時
得道¶彌勒佛却後六十億劫六十萬嵗當來下(自外大/同¶成佛)
(經/説)王𤣥策西國行傳云唐顯慶二年勅使¶王𤣥策等往
西國送佛袈裟至泥婆羅國西¶南至頗羅度來村東坎
下有一水火池若¶將家火照之其水上即有火焰於水
中出欲¶滅以水沃之其焰轉熾漢使等曽於中架一¶釡
煮飯得熟使問彼國王國王答使人云曽¶經以杖刺著
<pb:KR6s0002_WYG_024-12b>
一金匱令人挽出一挽一深相¶傳云此是彌勒佛當來
成道天冠金火龍防¶守之此池火乃是火龍火也又智
度論云彌¶勒菩薩為白衣時師名婆跋犁有三種相一¶
眉間白毫相二舌覆面相三隂蔵相如是等¶非是菩薩
時亦皆有此相也¶又新婆沙論云曽聞尊者大迦葉波
入王舍¶城最後乞食食已未久登雞足山山有三峯¶如
仰雞足尊者入中結跏趺坐作誠言曰願¶我此身并納
鉢杖久住不壊乃至經於五十<md:KR6s0002_T_016-0405b>¶七俱胝六十百千嵗慈
<pb:KR6s0002_WYG_024-13a>
氏如來應正等覺出¶現世時施作佛事發此願已尋般
涅槃時彼¶三峯便合成一掩蔽尊者儼然而住及慈氏¶
佛出現世時將無量人天至此山上告諸衆¶曰汝等欲
見釋迦牟尼佛土多功徳弟子衆¶中第一大弟子迦葉
波不舉衆咸曰我等欲¶見慈氏如來即以右手撫雞足
山頂應時峯¶坼還為三分時迦葉波將納鉢杖從中¶而
出上昇虚空無量天人覩斯神變歎未曽¶有其心調柔
慈氏世尊如應説法皆得見諦¶若無留化如此之事云
<pb:KR6s0002_WYG_024-13b>
何有耶有説有留化¶事問若爾世尊何故不留化身至
涅槃後¶任持説法答所應作者已究竟故謂佛所應¶度
皆已度訖所未度者聖弟子度之有説無¶留化事問若
爾迦葉波事云何得有答諸¶信敬天神所任持故有説
迦葉波爾時未般¶涅槃慈氏佛時方取滅度此不應理
寧可¶説無不説彼黙然多時虚作如是説者有¶留化事
是故大迦葉波已入涅槃¶
　　　發願¶
<pb:KR6s0002_WYG_024-14a>
惟凡夫力弱習惡來多以住娑婆其心怯弱¶初學是法
恐畏退散常發大願扶持此行乃¶至命終心無障惱隨
種善根願共含識自在¶往生彌勒内衆得至佛前隨念
修學證不退¶轉不願往生於外衆中恐著五欲不得解
脱¶故智度論云有人修少福業聞有福處常願¶往生及
至命終各生其中又大莊嚴論云佛¶國事大獨行功徳
不能成就要須願力如¶牛雖力挽車要須御者能有所
至淨佛國土<md:KR6s0002_T_016-0405c>¶由願引成以願力故福徳増長不失不壊
<pb:KR6s0002_WYG_024-14b>
常¶見佛故又如十住論云若人發心求佛不休¶不息有
人以指舉大千世界在空却住不足¶為難若發願言我
當作佛是人希有何以¶故世人心劣無大志故又發菩
提心論有十¶大願常悉修行¶一者願我先世及以今身
所種善根施與一切¶衆生迴向佛道令我此願念念増
長世世所¶生終不忘失常為陀羅尼之所守䕶¶二者願
我以此善根生處值佛常得供養不¶生無佛國中¶三者
願我近諸佛隨侍左右如影隨形¶四者願我既得親近
<pb:KR6s0002_WYG_024-15a>
為我説法成就五通¶五者願我通達世諦假名流布解
第一義得正¶法智¶六者願我以無厭心為衆生説示教
利害皆令¶開解¶七者願我以佛神力遍至十方一切世
界供¶養諸佛聽受正法廣攝衆生¶八者願我隨順清淨
法輪一切衆生聽我法¶者聞我名者即得捨離一切煩
惱¶九者願我隨逐衆生將䕶與樂捨身命財荷¶負正法
除無利益¶十者願我雖行正法心無所行亦無不行為¶
化衆生不捨正願願我以此十大誓願遍衆¶生界攝受
<pb:KR6s0002_WYG_024-15b>
一切恒沙諸願若衆生界有盡¶我願乃盡然衆生界不
可盡故我此大願亦¶不可盡廣度衆生無邊法界所修
善根皆悉¶迴向無上正覺生彌勒佛前聞清淨法悟無<md:KR6s0002_T_016-0406a>¶
生忍但行住坐卧一生已來所修善根並共¶法界衆生
迴向彌勒佛前速成不退¶𤣥奘法師云西方道俗並作
彌勒業為同欲¶界其行易成大小乗師皆許此法彌陀
淨土¶恐凡鄙⬤修行難成如舊經論十地已上菩¶薩隨
分見報佛淨土依新論意三地菩薩始¶可得見報佛淨
<pb:KR6s0002_WYG_024-16a>
土豈容下品凡夫即得往生¶此是别時之意未可為定
所以西方大乗許¶小乗不許故法師一生已來常作彌
勒業臨¶命終時發願上生見彌勒佛請大衆同時説¶偈
云¶
南無彌勒如來¶　　應正等覺　　願與含識
　　速奉慈顔
南無彌勒如來¶　　所居内衆　　願捨命已
　　必生其中
<pb:KR6s0002_WYG_024-16b>
感應縁(畧引/六驗)¶
晉譙國戴逵
晉沙門釋道安
宋尼釋慧玉¶
梁沙門釋僧䕶
隋沙門釋靈幹
唐沙門釋¶善胄¶
夫最勝之相妙出無等非直光儀莫寫固亦¶形好不傳
<pb:KR6s0002_WYG_024-17a>
夫以世俗之指爪而匠法身之圓¶極算數譬喻豈或萬
一自泥洹以來久踰¶千祀西方像製流式中夏雖依經
鎔鑄各務¶髣髴名士竒匠競心展力而精分宻數未有¶
殊絶晉世有譙國戴逵字安道者風清槩¶逺留遯舊呉
宅性居理遊心釋教且機思¶通贍巧疑造化乃所以影
響法相咫尺應¶身乃作無量夀挾侍菩薩研思致妙精
鋭定¶製潛於帷中宻聴衆論所聞襃貶輒加詳改<md:KR6s0002_T_016-0406b>¶覈准
度於毫芒審光色於濃淡其和墨㸃采¶刻形鏤法雖周
<pb:KR6s0002_WYG_024-17b>
人盡策之微宋客象楮之妙¶不能踰也委心積慮三年
方成振代迄今所¶未曽有凡在瞻仰有若至真俄而迎
像入山¶隂之靈寳寺道俗觀者皆發菩提心髙平郗¶超
聞而禮覲遂撮香而誓曰若使有常復覩¶聖顔如其無
常願㑹彌勒既而手中之香勃¶焉自燃芳烟直上其氣
聨雲餘燻葳蕤溢於¶衢路凡預聞見皆心喜遍身宋臨
川康王撰¶宣驗記亦載其顯瑞戴公居去靈寳百¶有餘
步戴常中夜而起見寺上有光其明甚熾¶謂是燔火狼
<pb:KR6s0002_WYG_024-18a>
狽往赴隣曲知者咸競駿奔¶而至寺門靜閉迺像放光
明旦衆聞扣門¶方起共觀咸覩佛堂暉燄洞照于天莫
不整¶躬䖍禮歎覺化之無方也宋文帝迎像供養¶恒在
後堂齊髙帝起正覺寺欲以勝妙靈¶像鎮撫法殿乃奉
移此像舊在正覺寺逵又¶造行像五軀積慮十年像舊
在瓦官寺逵¶第二子顒字仲若素韻淵澹雅好丘園既¶
負荷幽貞亦繼志才巧逵每製像常共參慮¶濟陽江夷
少與顒友夷嘗託顒造觀世音像¶致力罄思欲令盡美
<pb:KR6s0002_WYG_024-18b>
而相好不圓積年無成¶後夢有人告之曰江夷於觀世
音無縁可改¶為彌勒菩薩戴即停手馳書報江信未及
發¶而江書已至俱於此夕感夢語事符同戴¶喜於神應
即改為彌勒於是觸手成妙初不¶稽思光顔圓滿俄爾
而成有識讚仰感悟因¶縁之匪差此像舊在㑹稽龍華
寺尋二戴像¶製歴代獨步其所造甚多並散在諸寺難
悉<md:KR6s0002_T_016-0406c>¶詳録¶
晉長安五級寺有釋道安姓衞氏常山扶柳¶人也形雖
<pb:KR6s0002_WYG_024-19a>
不逮於人而聰儁罕儔七嵗讀書¶再覽能誦年至十三
出家日誦萬言不差一¶字師敬異之為受具戒恣其遊
學至鄴乃入¶中寺遇佛圖澄澄見而嗟異與語終日因¶
事澄為師澄講安覆疑難鋒起安挫鋭解¶紛行有餘力
時人語曰漆道人驚四鄰安後¶避地南投襄陽與弟子
釋慧逺等四百餘人¶渡江夜行值雷雨乗電光而進前
行得入¶一家見門裏有二馬柳中間懸一馬蔸¶可容一
斛安呼林伯升主人驚出果姓林¶名伯升謂是神人厚
<pb:KR6s0002_WYG_024-19b>
相奉接既而弟子問何¶以知其姓字安曰兩木為林蔸
容百升也¶既至襄陽有一外國銅像形製古異時衆¶不
甚恭重安曰像形相致佳但髻形未稱¶令弟子鑪冶其
髻既而光焰煥炳曜滿一堂¶詳視髻中見一舍利衆咸
愧服安曰像既靈¶異不煩復治乃止識者咸謂安知有
舍利¶故出以示衆時襄陽習鑿齒鋒辯天逸籠罩¶當時
其先籍安髙名早以致書通好承應真¶履正明白内融
慈訓兼照道俗齊䕃自大¶教東流四百餘年雖蕃王居
<pb:KR6s0002_WYG_024-20a>
士時有奉者而¶真丹宿訓先行上世道運時遷俗未僉
悟自¶須道業之隆盛無以近所謂月光將出靈¶鉢應降
法師任當洪範化洽無幽此方諸僧¶咸有思慕若塵靈
東徂摩尼迴曜一攝七寳¶之座暫現明哲之燈雨甘露
於豐草植栴¶檀於江湄則如來之教復崇於今日𤣥波<md:KR6s0002_T_016-0407a>¶
溢漾重蕩於末代矣文多不悉載及聞安至¶止即往修
造既坐稱言四海習鑿齒安曰¶彌天釋道安時人以為
名答安常注諸經恐¶不合理乃誓曰若所説不甚達理
<pb:KR6s0002_WYG_024-20b>
願見瑞¶相乃夢見胡道人頭白眉毛長語安云君¶所注
經殊合道理我不得入泥洹住在西域¶當相助𢎞通可
時時設食後十誦律至逺¶公乃知和上所夢賔頭盧也
於是立座飯之¶處處成則安既徳為物宗學兼三蔵所
制僧¶尼軌範佛法憲章條為三例一曰行香定座¶上經
上講之法二曰常日六時行道飲食唱¶時法三曰布薩
差使悔過等法天下寺舍遂¶則而從之安每與弟子法
遇等於彌勒¶前立誓願生兜率後至秦建元二十一年
<pb:KR6s0002_WYG_024-21a>
正¶月二十七日忽有異僧形甚庸陋來寺寄宿¶寺房既
迮處之講堂時維那直殿夜見此¶僧從牕隙出入遽以
白安安驚起禮訊問其¶來意答云相為而來安曰自惟
罪深詎可¶度脱彼答云甚可度耳然須更浴聖僧情¶願
必果具示浴法安請問來生所生之處彼¶乃以手虚撥
天之西北即見雲開備覩兜率¶妙勝之報爾夕大衆數
十人悉皆同見安後¶營浴具見有非常小兒伴侣數十
來入寺戲¶須臾就浴果是聖應也至其年二月八日忽¶
<pb:KR6s0002_WYG_024-21b>
告衆曰吾當去矣是日齋畢無疾而卒塟¶城内五級寺
中是嵗晉泰元十年也年七¶十二安未終之前毎先聞
羅什在西國思共¶講析每勸堅取之什亦逺聞安風謂
是東¶方聖人恒遙而禮之初安生而便左臂有<md:KR6s0002_T_016-0407b>¶一皮廣
寸許著臂捋可得上下之唯不得出¶手時人謂之寳印
手菩薩安既終後十六¶年什公方至什恨不相見悲恨
無極安既篤¶好經典志在宣法所請外國沙門僧伽提
婆¶曇摩難提及僧伽跋澄等譯出衆經百餘萬¶言常與
<pb:KR6s0002_WYG_024-22a>
沙門法和詮定音字詳覈文㫖新¶出衆經於是獲正孫
綽為名徳沙門論目云¶釋道安博物多通才經名理又
為之贊曰¶
物有廣贍人固多宰淵淵釋安専能兼倍¶飛聲汧壟馳
名淮海形雖革化猶若常在¶
有别記云河北别有竺道安與釋道安齊¶名謂習鑿齒
致書於竺道安道安本隨師姓¶竺後改為釋世見其二
姓因謂為兩人謬矣¶(右此二驗出/梁髙僧傳)¶
<pb:KR6s0002_WYG_024-22b>
宋尼釋慧玉長安人也行業勤修經戒通備¶嘗於長安
薛尚書寺見紅白光十餘日中至¶四月八日六重寺沙
門來遊此寺於光處得¶彌勒金像髙一尺餘慧玉後南
渡樊郢住江¶陵靈收寺元嘉十四年十月夜見寺東樹
有¶紫光爛起暉映一林以告同學妙光等而悉¶弗之見
也二十餘日玉常見焉後寺主釋法¶𢎞將於樹下營築
禪基仰首條間得金坐像¶亦髙尺許也(右此一驗/出冥祥記)¶
梁剡石城山有釋僧䕶本㑹稽剡人也少出¶家便尅意
<pb:KR6s0002_WYG_024-23a>
苦節戒行嚴淨後居剡石城山𨼆¶岳寺寺北有青壁直
上數十餘丈當中央¶有如佛焰光之形上有叢樹曲幹
垂䕃䕶¶每經行至壁所輒見光明煥炳聞絃管歌讚¶之
聲於是擎鑪發誓願博山鐫造十丈石佛<md:KR6s0002_T_016-0407c>¶以敬擬彌勒
千尺之容使凡厥有縁同覩三¶㑹以齊建武中招結道
俗初就彫剪竦鑿¶移年僅成面璞頃之䕶遘疾而亡臨
終誓¶曰吾之所造本不期一生成辦第二身中¶其願尅
果後有沙門僧淑纂襲遺功而資力¶莫由未獲成遂至
<pb:KR6s0002_WYG_024-23b>
梁天監六年有始豐令呉¶郡陸咸罷邑還國夜宿剡溪
值風雨晦冥¶咸皆危懼假寐忽夢見三道人來告云若¶
識信堅正自然安𨼆有建安殿下感患未瘳¶若能治剡
縣僧䕶所造石像得成就者必獲¶平豫冥理非虛宜相
開發也咸還都經年稍¶忘前夢後出門乃見一僧云聴
講竒宿自¶言去嵗剡溪所囑建安王事猶憶此不咸當¶
時懼然答云不憶道人笑曰宜更思之仍¶即辭去咸悟
其非凡乃倒屣諮訪追及百¶步忽然不見咸豁爾意解
<pb:KR6s0002_WYG_024-24a>
具憶前夢乃剡溪¶所見第三僧也咸即馳啟建安王王
即以上¶聞勅遣僧祐律師専任像事王乃深信益加¶喜
踊充遍抽捨金貝誓取成畢初僧祐未至¶一日寺僧慧
逵夢見黒衣大神翼從甚壯立¶于龕所商畧分數至明
旦初祐律師至其神¶應若此初僧䕶所創鑿龕過淺乃
鏟入五丈¶更施頂髻及身相尅成瑩磨將畢夜中忽¶當
卍字處色赤而隆起今像胷卍字處猶¶不施金薄而赤
色存焉像以天監十二年春¶就功至十五年春竟坐軀
<pb:KR6s0002_WYG_024-24b>
髙五丈立形十¶丈龕前架三層臺乂造門閣殿堂并立
衆基¶業以充供養其四逺士庶並提挾香華萬里¶來集
供施往還軌迹填委自像成之後建<md:KR6s0002_T_016-0408a>¶安王所苦消瘳王
後改封今之南平是也(右一¶驗出/梁髙僧傳)¶
隋西京大禪定道場釋靈幹俗姓李氏金城¶狄道人也
志節恭勤常修淨業依華嚴經作¶蓮華蔵世界海觀及
作彌勒天宫觀至開皇¶十七年遇疾暴悶唯心不冷未
敢蔵殯後醒¶述云初見兩人手把文書房前而立曰官¶
<pb:KR6s0002_WYG_024-25a>
須見師俛仰之間乃與俱往狀如乗空足無¶所涉到一
大園七寳樹林端嚴如畫二人送¶達便辭而退幹獨入
園東西極目但見林地¶山池無非珍寳焜煌亂目不得
正視樹下花¶座或有人坐或無坐者忽聞人喚云靈幹
汝¶來此耶尋聲就之乃慧逺法師也禮訊問曰¶此為何
所答曰是兜率陀天吾與僧休同生¶於此次吾南坐上
者是休法師也逺與休形¶並非本身頂戴天冠衣以朱
紫光偉絶世¶但語聲似舊依然可識又謂幹曰汝與我
<pb:KR6s0002_WYG_024-25b>
諸¶弟子後皆生此矣因得覺悟重増故業端然¶觀行絶
交人物至大業三年禪定初成勅¶召為道場上座僧徒
一盛匡救有敘至於八¶年於本房内所患漸重將欲終
卒目睛上¶視不與人對久之乃垂顔如常日沙門童真¶
問疾因見是相幹謂真曰向見青衣童子二¶人來召相
逐而去至兜率天城外未得入宫¶若翹足舉望則見城
中寳樹華葢若平立即¶無所見也傍侍疾者向舉目者
是其相矣¶真曰若即住彼大遂本願幹曰天樂非久
<pb:KR6s0002_WYG_024-26a>
終¶墜輪廻華嚴藏海是所圗也不久氣絶須臾¶復
蘇童真問何所見耶幹曰見大水遍滿華<md:KR6s0002_T_016-0408b>¶如車輪幹坐
其上所願足矣尋爾便卒(童真法師¶是隋時曰大/禪定寺主武徳初亡也)以大
業八年正月二十九日卒¶於本寺春秋七十有八¶也
唐西京淨影寺釋善胄俗姓淮氏瀛州人也¶通敏易悟
極閑論激機辯為心美譽聞徹於¶仁夀末年奉勅置塔
送舍利子梓州牛頭¶山華林寺嚴轝將達感豬八頭突
倒轝下¶從行至館驅逐乃走還來如故漸至城治黑¶蜂
<pb:KR6s0002_WYG_024-26b>
四枚形甚壯偉隨轝旋遶數帀便去既至¶州館夜放大
光明徹屋上如火焰發食頃方¶滅又掘塔基入深丈餘
正當函處得古瓷¶瓶無葢有水清澄香美乃用盛於函
内寺九¶層浮圖從西南角第二級放光上照相輪如¶五
石甕黄赤如火良久方𨼆又堂内彌勒¶像亦放眉間紫
光并二菩薩亦放赤光通¶照寺院前後七度衆人同見
除不來者武徳¶三年八月内終於本寺春秋七十有一
(右二驗¶出/唐髙僧傳)¶
<pb:KR6s0002_WYG_024-27a>
　　¶¶¶¶¶¶¶¶普賢部
感應縁(畧引/四驗)¶
宋路昭太后
宋沙門釋道温
宋沙門釋¶道冏
齊沙門釋普明<md:KR6s0002_T_017-0408c>¶
宋路昭太后大明四年造普賢菩薩乗寳轝¶白象安於
中興禪房因設講于寺其年十¶月八日齋畢解座㑹僧
<pb:KR6s0002_WYG_024-27b>
二百人于時寺宇始¶構帝甚留心輦蹕臨幸旬必數四
僧徒勤¶整禁衞嚴肅爾日僧名有定就席久之忽有¶一
僧預于座次風貌秀舉闔堂驚瞻齋主與¶語往還百餘
言忽不復見列筵同覩識其神¶人矣¶
宋大明年中有寺統法師名道温居在秣陵¶縣既見皇
太后叡鑒沖明聖符幽洽滌思淨¶場研襟至境固以聲
藻震中事靈梵表迺創¶思鎔斵抽寫神華模造普賢彩
儀盛像寳¶傾宙珍妙盡天飾所設講齋訖今月八日嚫¶
<pb:KR6s0002_WYG_024-28a>
㑹有限名薄索定引次就席數無盈減轉¶經將半景及
昆吾忽覩異僧預于座内容止¶端嚴氣貌秀發舉衆曯
目莫有識者齋主問¶曰上人何名答曰名慧明問住何
寺答云¶來自天安言對之間倏然不見闔堂驚䰟遍¶筵
肅慮以為明祥所賁幽應攸闡紫山可覩¶華臺不逺葢
聞至誠所感還景移緯澄心所¶殉發石開泉況帝徳涵
運皇功懋洽仁洞乾¶遐理暢冥外故上王盛士尅表大
明之朝勸¶發妙身躬見龍飛之室意若曰陛下慧燭海¶
<pb:KR6s0002_WYG_024-28b>
縣明華日月故以慧明為人名繼天興祚式¶垂無疆故
以天安為寺稱神基彌逺道政方¶凝九服識泰萬㝢齊
悦謹列言屬縣以詮¶天休¶
宋沙門釋道冏扶風好畤人也本姓馬氏¶學業淳粹弱
齡有聲元嘉二年九月在洛陽<md:KR6s0002_T_017-0409a>¶為人作普賢齋道俗四
十許人已經七日正¶就中食忽有一人袴褶乗馬入至
堂前下馬¶禮佛冏謂常人不加禮異此人登馬揮鞭¶忽
失所在便見赤光赫然竟天良久而滅後¶三年十二月
<pb:KR6s0002_WYG_024-29a>
在白衣家復作普賢齋將竟之¶日有二沙門容服如凡
直來禮佛衆中謂是¶庸僧不甚尊仰⬤問何居答曰住
在前村¶時衆白衣有張道覺其有異至心禮拜沙門¶出
門行可數十步忽有飛塵直上衝天追¶目此僧不復知
所冏以七年與同學來遊京¶師時司空何尚之始構南
澗精舍冏寓居¶焉夜中忽見四人乗一新車從四人傳
教來在¶屋内呼與共載道冏驚其夜至疑而未言因¶眼
閉不覺昇車俄而至郡後沈橋見一貴人¶著⬤被箋布
<pb:KR6s0002_WYG_024-29b>
單衣坐牀燾繖形似華葢鹵¶簿從衞可數百人悉服黄
衣見冏驚曰行¶般舟道人精心逺詣㫖欲知其處耳何
故將¶來即遣人引送冏還至精舍門外失所送人¶門閉
如故扣喚久之寺内諸僧咸驚相報告¶開門内之視所
住房户猶故關云(右三驗出/冥祥記¶云)
齊上定林寺有釋普明姓張臨渭人少出¶家禀性清純
蔬食布衣以懴誦為業誦法華¶維摩二經及諷誦之時
有别衣别座未嘗⬤¶雜每至勸發品輒見普賢乗象立
<pb:KR6s0002_WYG_024-30a>
在其前誦¶維摩經亦聞空中唱樂又善神呪所救皆愈¶
有鄉人王道真妻病請明來呪明入門婦便¶悶絶俄見
一物如狸長數尺許從狗竇¶出因此而愈明嘗行水傍
祠巫覡自云神¶見之皆奔走以宋孝建中卒春秋八十
有五<md:KR6s0002_T_017-0409b>¶(右一驗出/唐髙僧傳)¶
　
　
　
<pb:KR6s0002_WYG_024-30b>
　
　
　
　
　
　
　
　法苑珠林卷二十四
<pb:KR6s0002_WYG_024-31a>
校譌
　第二十四紙(八行房本/傳作户)
音釋
　嵐(盧⬤/切)挽(武綰切/引也)坼(恥格切/裂也)鑄(陟慮切鎔/金入範)譙(慈消切/國名)
　覈(胡得切/考也)儁(祖峻切/絶異也)柳(疑剛切/馬柱也)篼(當候切飼/馬籠也)捋(盧活/切掇)
　(也摩/也)汧(苦堅切/水名)秣(莫葛切秣/陵地名)懋(莫候切/治盛也)袴褶(袴苦瓦/切褶寔)
　(執切袴褶/騎服也)
