# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:11
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 0

¶¶<pb:KR6s0002_WYG_000-1a>
欽定四庫全書　　　　　子部十三
　法苑珠林　¶¶　　　　　　釋家𩔖
　　提要
　　　　(臣/)等謹案法苑珠林一百二十卷唐釋道世
　　　　撰道世字元惲上都西明寺僧是書成於髙
　　　　宗總章元年朝散大夫蘭臺侍郎¶隴西李儼
　　　　為之序稱事總百篇勒成十帙此本乃一百
　　　　二十卷盖百篇乃其總綱書中則約略篇頁
<pb:KR6s0002_WYG_000-1b>
　　　　而分卷帙如千佛篇十惡篇則一篇分七八
　　　　卷善友篇惡友篇擇交篇則兩三篇共一卷
　　　　故書凡一百一十八卷而目録二卷亦入卷
　　　　數與陸徳明經典釋文例同合之共為百二
　　　　十也每篇各有述意如史傳之序子部之首
　　　　則或有述意或無述意為例不一大指以佛
　　　　經故實分𩔖編排推明罪福之由用生敬信
　　　　之念葢佛法初興惟明因果暨達摩東邁始
<pb:KR6s0002_WYG_000-2a>
　　　　啟禪宗譬以六經之傳則因果如漢儒之訓
　　　　詁雖専門授受株守師承而名物典故悉求
　　　　依據其學較實而難誣禪宗如宋儒之義理
　　　　雖覃思𡨕¶㑹妙悟多方而擬議揣摩可以臆
　　　　測其説憑虚而易騁故心印之教既行天下
　　　　咸避難趨易辨才無碍語録日増而腹笥三
　　　　藏之學在釋家亦幾乎絶響矣此書作於唐
　　　　初去古未逺在彼法之中猶為引經據典雖
<pb:KR6s0002_WYG_000-2b>
　　　　其間荒唐悠謬之説與儒理牴牾而要與儒
　　　　不相亂存之可考釋氏之掌故較後来侈談
　　　　心性彌近理大亂真者固尚有間矣乾隆四
　　　　十五年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR6s0002_WYG_000-3a>
法苑珠林原序
洎夫六爻爰起八卦成列肇有書契照乎¶訓典鳳篆龍
圖金簡玉字百家異轍萬卷¶分區雖理究精㣲言殫物
範而紀情括性未¶出於寰中原始要終詎該於俗外亦
有蔵史¶之説園吏之談寳經浮誕錦籍紆怪同鏤¶冰而
無成若書空而匪實與夫貫華妙旨寫¶葉𤣥詞三乗之
宏博八蔵之沈祕競以淺¶㴱較其優劣亦猶蟻垤之小
比峻於嵩蕐¶牛涔之㣲爭長於江漢夫其顯了之義𨼆¶
<pb:KR6s0002_WYG_000-3b>
宻之䂓解脱之門總持之苑前際後際竝契¶真如初心
末心咸歸正覺導迷生於慾海情¶塵共心垢同消引窮
子於慈室衣寳與髻珠¶雙至化溢恒沙之境功被㣲塵
之劫大哉¶至矣不可得而稱焉洎偕雨徵周佩日通¶漢
蔡愔西涉竺蘭東遊金口之詞寳㙜之¶旨盈縑積籒被
乎中域而卷軸繁夥條流㴱¶曠實相真源卒難詳覽暨
我皇唐造物聖上¶君臨𤣥教聿宣緇徒允洽傳輝寫液
照潤¶區宇梵響讃音喝咽都甸𢎞宣之盛指喻難¶極屬
<pb:KR6s0002_WYG_000-4a>
有西明大徳道世法師字𤣥惲是釋¶門之領袖也幼嶷
聚砂落飾綵衣之嵗慈殷¶接蟻資成具受之壇戒品圓
明與吞珠而等¶護律義精曉隨照鏡而同欣愛慕大乗
洞<md:KR6s0002_T_001-0269b>¶明實相爰以英博召居西明遂以五部餘閑¶三蔵徧
覽以為古今綿代制作多人雖雅¶趣佳詞無足於傳記
所以搴文囿之菁蕐¶齅大義之薝蔔以𩔖編録號曰法
苑珠林¶事總百篇勒成十帙義豐文約紐虞氏之¶博要
跡宣道鏡晞祐上之𢎞明其言以美¶其道斯著舉至賾
<pb:KR6s0002_WYG_000-4b>
而無遺包玅門而必盡但¶文繁則情墮義畧則寡聞不
欲虛搆浮詞假¶盈卷軸以事不可却文翰以多披覽日
久¶還知其要故於大唐總章元年嵗在執徐律¶惟姑洗
三月三十日纂集斯畢庶使緝𤣥詞¶者探卷而得意珠
軌正道者披文而飲甘¶露繹之以知㣲觀之而覩奥與
環景而齊照¶將旋穹而共久¶¶¶隴西李儼序
