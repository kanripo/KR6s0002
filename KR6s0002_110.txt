# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:17
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_088-0931c>
#+PROPERTY: JUAN 110

<pb:KR6s0002_WYG_110-1a>
欽定四庫全書
　法苑珠林卷一百十
　　　　　　　　　　　　唐　釋道世　撰
　賞罰篇第九十一
　　¶述意部¶
夫好生惡死含識之所同欣喜怒利害仁¶智之所不免
是以居終蹈義或愜於情枉¶性傷和每切餘恨史遷曰
死有輕於鴻毛¶莊周曰生則重於天下生死違性則怨¶
<pb:KR6s0002_WYG_110-1b>
酷冥道賞罰乖序則哀聲氣結影響於耳¶目寤寐於精
爽無往不復吁可畏哉庶權¶豪之地覽明鏡而絀威利
欲之情啓元龜¶而克念無辜者獲腰領之全履福者同
劫¶石之壽也¶
　　引證部¶
如百喻經云昔有二人共種甘蔗而作⬤¶言種好者賞
其不好者當重罰之時二人¶中一者念言甘蔗極甜若
壓取汁還灌甘¶蔗樹必得勝既取汁溉冀望滋味反敗
<pb:KR6s0002_WYG_110-2a>
種¶子所有甘蔗一切都失世人亦爾欲求善¶福恃已豪
貴倚形挾勢逼脅下民陵奪¶財物用作福善不知將來
反獲其殃如壓¶甘蔗彼此都失¶阿育王經云昔阿育王
婦蓮華夫人産一子¶面貎端正(依付法藏/名曰法増)目似駒那羅
眼因字駒那¶羅王甚愛敬長為取婦字真金鬘後共王¶
至雞頭摩寺到上座所上座夜奢知必失眼常¶為説法
眼無常相王大夫人帝失羅义見眼¶端正染心逼之子
聞掩耳不順其志夫人瞋¶恚常求其短欲挑其眼後時
<pb:KR6s0002_WYG_110-2b>
北方乾陁羅國¶城名得义尸羅人民叛逆王遣鎮之後
時王<md:KR6s0002_T_091-0959b>¶病口中糞臭身諸毛孔糞汁流出無人能¶治勑喚
駒那欲紹王位帝失羅叉聞已念言¶彼若為王我無活
理即作方便而白王言我¶能治王即勑國内似王病者
皆勑將來我¶為治之時有一兒有如此病婦為問醫醫
語¶將來為汝治之既至醫所即送與夫人夫¶人煞之破
腹見蟲上去糞墮下行亦爾與¶種種藥不能令死後乃
與葱蟲便即死以¶是因緣勸王食葱王食蟲死逐糞道
<pb:KR6s0002_WYG_110-3a>
出王¶病得差語夫人言欲得何願答言欲得七¶日作王
王即聽之既得王已詐作王書語¶得义人云駒那羅有
大罪過急挑眼出詐作¶書已竟向王眠睡偷王齒印王
夢驚覺語夫¶人言夢見二鷲欲挑我子駒那羅眼言已
還¶眠復夢覺語夫人言夢見駒那羅頭髪甚長¶在地而
坐夫人安慰王復還眠眠已夫人得¶印印書遣使賫去
王復夢見牙齒墮落曉¶召相師占夢吉凶師言此夢必
是王子失眼¶之相王聞合掌歸命四方䕶佛道神信法
<pb:KR6s0002_WYG_110-3b>
僧¶者願䕶我子書至彼國駒那得書即信其¶語雇旃陁
羅使挑其眼無肯挑者但緣業熟¶自然有人面十八醜
來求挑眼王語醜人¶先挑一眼著我手中舉刀向眼一
切人民稱¶怨大喚怪哉苦哉啼哭懊惱不能自勝又付¶
法藏傳云求一惡人令出右眼置掌觀之¶便念耶舍本
所勸誡而作是言説眼無常¶猶如幻化昔時竒妙今觀
何愛當捨危朽¶之法專求最勝清淨慧眼作是觀時得
須陁¶洹更出一眼重深思察厭惡情至得斯陁含<md:KR6s0002_T_091-0959c>¶其妻
<pb:KR6s0002_WYG_110-4a>
金鬘聞夫挑眼號哭雨淚驚泣而來¶見已悶絶良久乃
穌時駒那羅以偈曉之曰¶
　　昔吾為惡業　今日還自受¶　一切世間苦
　　㤙愛㑹别離¶　汝當諦思惟　何應大啼哭
又阿育王經云時駒那羅王答婦我等自造¶今日受之
恩愛會離何用啼為使人驅¶出夫婦相將彈琴歌乞以
自存活展轉而行¶歸還本國欲入王宮門人約之即至
門外¶象廐中宿向曉彈琴自宣苦事王聞琴聲¶情切憶
<pb:KR6s0002_WYG_110-4b>
子即遣人喚既至王所王見眼盲¶形容痩惡衣裳弊壞
都不識别見少形相¶尋即問言汝是我子駒那羅不答
言我是¶王聞其語悶絶躃地水灑乃穌抱著膝上手¶摩
抆眼啼泣而言汝眼本似駒那羅故遂為¶字今悉無有
以何為名誰挑汝眼使汝辛¶苦憔悴乃爾速疾語我我
今見汝形體憔悴譬如猛火焼我身心都悉壞盡子語
王言¶願莫憂惱我自造業不可怨他得父王書齒¶印勑
挑王立誓言若我勑挑當自截舌若¶與齒印當㧞我齒
<pb:KR6s0002_WYG_110-5a>
若我眼見自挑其眼王後¶推察知是羅叉作書遣挑王
呼罵曰不吉惡¶物何地載汝汝於今者不自陷没汝實
我怨¶詐懷親附種種罵訖積胡膠火而焼煞之¶又付法
藏傳云時駒那羅王子起大悲心而¶白父言今若加報
於彼必當累劫共為怨害¶譬如因聲即有響應亦如嬰
兒未識義理罵辱¶父母無謙敬心而此父母豈於其兒
起瞋恨¶耶一切衆生亦復如是常為煩惱之所覆蔽<md:KR6s0002_T_091-0960a>¶愚
癡無智猶如小兒云何仿彼而生瞋恚王¶心毒盛不受
<pb:KR6s0002_WYG_110-5b>
其語大積薪油而焚煞之¶又阿育王經云爾時諸比邱
見而問尊者優¶波毱多有何因緣尊者答曰駒那羅往
昔¶波羅奈國作一獵師於山窟中得五百鹿若¶都殺者
肉則臭爛挑其眼出日食一鹿從¶是已來五百身中常
被挑眼又於過去拘¶留孫佛入湼槃後時有國王名曰
端嚴為¶起石塔七寶莊嚴王死之後有一惡王名¶曰不
信壞塔取寶唯留土木駒那爾時為長¶者子還以七寶
修治此塔復造大像共佛¶齊等發誓願言使我來世如
<pb:KR6s0002_WYG_110-6a>
似此佛得勝¶解脫緣本造塔生尊貴家由昔作像常得
端¶正以發願故今獲道迹¶又依王𤣥策西國行記云其
王心知繼室姧¶宄飲氣而怒剩加刑繼室所是時輔佐
並¶流配雪山東北磧鹵不毛之地摩訶菩提寺¶聖僧名
宴沙大阿羅漢王聞髙德携盲子¶具白前事垂哀眼明
僧受王請普告國衆¶吾明晨説深法人持器來以承涕
淚是日¶道俗競馳逺赴聞説十二因緣時衆悲傷泣¶血
而已收淚總置金槃師立誓曰向所説¶法其理若當願
<pb:KR6s0002_WYG_110-6b>
以衆淚洗王子目令得復明¶理若不當盲目如故於是
將淚洗眼眼遂平復¶時王及子不勝喜慶時衆咸悅皆
稱善哉聖¶力乃爾王子即是駒那羅王於今塔猶存¶焉¶
又佛本行經云爾時世尊乞食時至著衣持¶鉢獨自而
行欲乞於食漸漸到彼大兵將村<md:KR6s0002_T_091-0960b>¶入彼邑已即詣兵將
婆羅門家到其家已即¶便進入於其門内鋪座而坐爾
時兵將大婆¶羅門有二女一名難陁二名波羅時¶彼
二女出向佛邊到佛所已頂禮佛足却住¶一面佛為説
<pb:KR6s0002_WYG_110-7a>
法得須陁洹果乞受三歸五戒¶已即取佛鉢將好香美
飲食滿盛鉢中以用¶奉佛爾時世尊受彼食已從村而
出爾時¶提婆大婆羅門從他轉聞彼大沙門來至於¶此
聞已即作思念我昔曾請彼大沙門許施¶飲食我今貧
煎當作何計妻報夫提婆言¶乞聽可説未審爾不我憶
往昔年少之時¶兵將大婆羅門曾弄於我欲求世事我
時¶不聽彼暫指觸而今聖夫將我與彼行於世¶事從其
隨索多少錢物得已而為彼大沙門¶作食布施爾時提
<pb:KR6s0002_WYG_110-7b>
婆報其妻言此事不然我¶婆羅門理不合作如是之事
其提婆即詣兵¶將所白言善哉善哉唯願借貸我五百
錢若¶我能償此事善哉脫不能償我之夫婦二人¶請共
入汝家為汝作力爾時兵將即與提婆¶錢足五百而語
之言汝今將去隨意所用¶其事若訖更不得傳從他借
貸持以償我如¶汝所要身自出力覔錢與我爾時提婆
從兵¶將邊依法受取五百錢已至自己家付與其¶妻備
辦飲食既詣林中而往佛邊欲請¶如來善哉大德沙門
<pb:KR6s0002_WYG_110-8a>
瞿曇唯願受我明日¶飯食是時世尊默然受請辭佛而
去至自¶己家城内一切巷陌皆買熟食爾時提婆¶即於
彼夜嚴備多種甘美飯食其夜悉辦如¶是諸味過夜天
明家内灑掃鋪牀座訖即至<md:KR6s0002_T_091-0960c>¶佛邊長跪諮白飲食已辦
願赴我家爾時¶世尊既至食時著衣持鉢漸漸而行至
提¶婆家隨鋪而坐夫婦自手擎持多種微妙清¶淨衆味
飲食立於佛前以奉世尊唯願如¶來自恣而食是時提
婆奉佛食訖别於佛邊¶鋪座而坐坐已世尊即為提婆
<pb:KR6s0002_WYG_110-8b>
如應説法令¶歡喜已從座而起隨意而去爾時提婆送
佛¶而出其提婆妻從他借衣著見佛出還即便¶解衣置
於一處而掃除地時有一賊忽爾¶來偷其衣將去時妻
為失衣故心大愁惱提¶婆送佛還家見婦大亂即便問
言何故如是¶煩惱妻報夫言當知所借衣不知誰偷忽¶
然失去是時提婆聞此語已心地迷悶不知¶所為作如
是言我以從他貸五百錢用為¶供具汝今從他借衣而
著忽復失去我家¶貧短以何備償當作何計爾時提婆
<pb:KR6s0002_WYG_110-9a>
求欲自¶死即便往至屍陀林中上大樹上欲自撲地¶而
不能墮即復大愁然彼賊人執其衣裳至¶屍陀林忽爾
還來在於提婆所上樹下掘¶地埋之以土覆上於上大
便放訖而去時¶彼提婆在於樹上遙見此事賊去以後
從¶樹而下掘取其衣還將向舍時提婆妻掃¶除舍内處
處分除其屋一角忽然自陷低¶頭觀覩地下見有一赤
銅瓶其中有金乃¶至畧説見第二瓶第三第四悉皆是
瓶更復¶觀看其下更見一赤銅甕亦滿中金彼見金¶已
<pb:KR6s0002_WYG_110-9b>
即大驚呌指示夫言聖夫聖夫速來速¶來我已得之爾
時提婆聞婦聲已作是思惟¶此婦可憐何故失心如是
誑語云我已得<md:KR6s0002_T_091-0961a>¶衣物其前他處借衣失去我已得衣現
在此其何故唱言我已得之是時提婆將衣入家¶問其
妻言居家著者汝何所得彼婦即便¶指示其金語言聖
夫我已得此也是時提¶婆復語妻言汝所失衣我亦得
也而彼婦取¶衣向所借處還歸其主爾時提婆作是思
惟¶我今獨自不能淹消食多許金即便携將¶五百錢直
<pb:KR6s0002_WYG_110-10a>
還向兵將邊而償其債到已語¶彼大兵將言我從仁者
貸五百錢今以還¶汝是時兵將語提婆言我前語汝不
得從¶他舉錢償我唯出自家身力償我提婆復言¶我不
從他貸取此物兵將復問汝從何得提¶婆報言我從地
得此之金藏彼不承信爾時¶提婆即將兵將到自己家
示其金藏爾時兵¶將見一聚炭語提婆言汝何誑也語我
是¶炭用作金相是時提婆復更重語彼兵將言¶此實真
金非是火炭如是再過三過已以¶手觸彼金藏唱示言
<pb:KR6s0002_WYG_110-10b>
此是金非炭復作誓願¶如我善業因緣力故得此金者
乞示兵將見¶如此語已炭即為金兵將見此地藏金已
復¶問汝今供養阿誰為天為仙并及善人而¶彼與汝如
是願報提婆報言我於今日家¶唯供養是大沙門奉施
飯食或應藉彼功¶德果報當成兵將報言此之金藏悉
皆是彼¶善業因緣故生此報無人能奪無人能斷¶汝莫
作疑安隱而食¶爾時提婆作如是念以施大沙門食生
大功¶德心生歡喜踊躍無量遍滿其體復詣佛¶邊重請
<pb:KR6s0002_WYG_110-11a>
佛至家飯佛以後夫妻二人鋪座聽<md:KR6s0002_T_091-0961b>¶法佛知彼等心行
體性諸使薄少為説四諦¶得須陀洹果時諸比邱即諮
問言彼之提婆¶及妻等昔作何業得此果報復至佛邊
得諸¶聖法更造何業先貧後富一旦如是佛告¶比邱昔
迦葉佛所受三歸五戒而不行布施¶者今提婆是然命
終乞願願值於我以是¶因縁今得值我以不行布施今
得貧報隨將¶食布施於我得現世報以是因縁汝諸比邱¶
輩等應常須向佛汝僧邊生於恭敬希有之¶心猶如提婆
<pb:KR6s0002_WYG_110-11b>
身現受福以慳貪不肯布施¶今受貧賤困苦之患¶頌曰¶
　　有義便合　　無義便離　　離卦非吉¶
　　合象成規　　有功可賞　　無功可治¶
　　勿得枉濫　　反報無疑
感應縁(畧引一/十三驗)¶
周杜國之伯恒¶
漢王濟左右¶
漢羽林中郎游殷¶
<pb:KR6s0002_WYG_110-12a>
晉富陽縣令王範¶
晉張駿¶
晉羊珊¶
晉孔基¶
晉庾亮¶
齊真子融¶
齊文宣帝髙洋¶
梁劉大夫不得字¶
<pb:KR6s0002_WYG_110-12b>
陳武帝陳覇先¶
唐王𤣥策行傳西域業稱<md:KR6s0002_T_091-0961c>¶
周杜國之伯名曰恒為周大夫宣王之妾¶曰女鳩欲通
之杜伯不可女鳩訴之宣王¶曰恒竊與妾交宣王信之
囚杜伯于焦使¶薜甫與司工錡殺杜伯其友左儒九諫
而王¶不聽左儒死之杜伯既死即為人見王曰¶恒之罪
何哉王召祝而以杜伯語告之祝¶曰始殺杜伯誰與王
謀之王曰司工錡也祝¶曰何不殺錡以謝之宣王乃殺
<pb:KR6s0002_WYG_110-13a>
錡使祝以¶謝杜伯杜伯猶為人而至言其無罪司¶工錡
又為人而至曰臣何罪之有宣王告皇¶甫曰祝也與我
謀而殺人吾所殺者又皆為¶人而見當奈何乎皇甫曰
殺祝以謝之宣¶王乃殺祝以兼謝焉又無益也皆為人
而至¶祝亦曰我焉知之奈何以此為罪而殺臣¶也後三
年遊於圃田從人滿野日中杜伯¶乘白馬素衣司工錡
為左祝為右朱衣朱¶冠起於道左執朱弓朱矢射宣王
中心折¶脊伏于弓衣而死¶
<pb:KR6s0002_WYG_110-13b>
漢時王濟左右嘗於闇中就婢取濟衣物婢¶欲姧之其
人云不敢婢言若不從我我當¶大呌此人卒不肯婢遂
呼云某甲欲姧我¶濟即令人殺之此人具自陳訴濟猶
不信故¶牽將去顧謂濟曰枉不可受要當訟府君¶於天
後濟乃病忽見此人語之曰前具告¶實既不見理今便
應去濟數日卒¶
漢時游殷字幼齊漢世為羽林中郎將先¶與司𨽻校尉
胡軫有隟軫遂誣搆煞之殷死¶月餘軫得病目睛脫但
<pb:KR6s0002_WYG_110-14a>
言伏罪伏罪游㓜¶齊將鬼來於是遂死<md:KR6s0002_T_091-0962a>¶
晉富陽縣令王範有妾桃英殊有姿色遂¶與閣下丁豐
史華期二人姧通範嘗出行不¶還帳内都督孫元弼聞
丁豐户中有環珮聲¶覘視見桃英與同被而卧元弼叩
户扇叱之¶桃英即起攬裙理⬤躡履還内元弼又見華¶
期帶珮桃英麝香二人懼元弼告之乃共¶謗元弼與桃
英有私範不辨察遂煞元弼¶有陳超者當時在座勸成
元弼罪後範代還¶超亦出都看範行至赤亭山下值雷
<pb:KR6s0002_WYG_110-14b>
雨日暮¶忽然有人扶超腋逕曵將去入荒澤中電光¶照
見一鬼面甚青黒眼無瞳子曰吾孫元¶弼也訴寃皇天
早見申理連時候汝乃¶今相遇超叩頭流血鬼曰王範
既為事主¶當先殺之賈景伯孫文度在太山𤣥堂下共¶
定死生名錄桃英魂魄亦收在女青亭者¶是第三地獄
名在黄泉下專治女鬼投至¶天明失鬼所在超至楊都
詣範未敢説之便¶見鬼從外來逕入範帳至夜範始眠
忽然大¶厭連呼不醒家人牽青牛臨範上并加桃¶人左
<pb:KR6s0002_WYG_110-15a>
索向明小穌十許日而死妾亦暴亾¶超亦逃走長干寺
易姓名為何規後五年三¶月三日臨水酒酣超云今當
不復畏此鬼也¶低頭便見鬼影已在水中以手摶超鼻
血大¶出可一升許數日而殂¶
晉時張駿據有凉州忌害鎮軍將軍武威陰¶鑒以其宗
族强大而多功也遂諷其主簿魏¶纂使誣鑒謀反駿逼
鑒自殺後三年纂病¶見鑒在側遂死¶
晉時羊珊字懿彭祖晉世廬陵太守為人<md:KR6s0002_T_091-0962b>¶剛克麤暴恃
<pb:KR6s0002_WYG_110-15b>
國姻親縱恣尤甚睚⬤之嫌輙¶加刑煞征西大將軍庾
亮㩜送具以狀聞¶有司奏珊殺郡將吏及民簡良等二
百九十¶人徒讁一百餘人應棄市依八議請宥顯¶宗詔
曰此事古今所未有此而可忍孰不可¶忍何八議之有
可獄所賜命珊兄子賁先¶尚南郡公主自表解婚詔不
許瑯邪孝王¶妃山氏珊之甥也苦以為請於是司徒王¶
遵啓珊罪不可容恕宜極重法山太妃¶感動疾陛下㒺
極之恩宜蒙生全之宥於是¶下詔下曰山太妃唯此一
<pb:KR6s0002_WYG_110-16a>
舅發言摧鯁乃至¶吐血情慮深重朕丁荼毒受太妃撫
育之¶恩同於慈親若不堪難忍之病以致頓弊¶朕亦何
顔以寄今便原珊生命以慰太妃¶渭陽之恩於是除名
為民少時疾病恒¶見簡良等曰枉豈可受今來相取自
申黄¶泉經宿而死¶
晉時會稽孔基勤學有志操馮結族人孔敞¶敞使其二子以
基為師而敞子並凶猥趣¶尚不同基屢言之於敞此兒常有
忿恚敞¶尋䘮亾服制既除基以宿舊乃賫羊酒往看¶言子
<pb:KR6s0002_WYG_110-16b>
子猶懷宿怨濳遣奴於路側煞基奴¶還未至仍見基來
張目攘袂厲聲言曰姦¶醜小豎人面獸心吾䝉顧在昔敦戢
平生有¶何怨惡候道見害慢天忘父人神不容要¶當斷
汝家種從此之後數數見形孔氏無幾¶大兒向厠忽便
絶倒駱驛往看已斃於地㳄¶者尋復病殂兄弟無後¶
晉時庾亮誅陶稱後咸康五年冬節會文<md:KR6s0002_T_091-0962c>¶武數十人忽
然悉起向階拜揖庾驚問故並¶云陶公來陶公是稱父
偘也庾亦起迎陶¶公扶兩人悉是舊怨傳詔左右數十
<pb:KR6s0002_WYG_110-17a>
人皆操¶伏戈陶公謂庾曰老僕舉君自代不圖此¶恩反
戮其孤故來相問陶稱何罪身已得¶訟於帝矣庾不得
一言遂寢疾八年一日¶死(右此八驗/出寃魂志)¶
齊真子融齊世嘗為井陘關撿租使⬤貨¶甚多為人所
糺齊主欲以行法意在窮治¶乃付并州城局叅軍事崔
瑗與中書舍人蔡¶暉共考其獄然子融之事皆在赦前
瑗等¶觀望上意抑為赦後子融臨刑之際寃訴¶百端既
不見理乃誓曰若此等平吉是無¶天道後十五日崔瑗
<pb:KR6s0002_WYG_110-17b>
無病暴死經一年¶許蔡暉卧疾膚肉爛墮都盡苦楚百
許¶日方殂¶
齊文宣帝髙洋既死太子殷嗣位年號乾¶明文宣同母
弟常山王演本在并州權勢甚¶重因文宣山事隨梓宮
出鄴以地望見疑仍¶留為錄尚書事王遂忿怒濳生異
計上省¶之曰内外百僚皆來集會即收縛乾明腹心¶尚
書令楊遵彦等五人皆為事狀奏斬之尋¶亦廢乾明而
自立是為孝昭帝後在并州¶望氣者奏鄴中有天子氣
<pb:KR6s0002_WYG_110-18a>
平秦王髙歸彦勸¶煞乾明遂鎻向并州盡之其年孝昭
數見¶文宣作諸妖怪就其索兒備為厭禳終不¶能遣而
死¶
梁江陵陷時有關内人梁元暉俘獲一士大¶夫姓劉位
曰新城失其名字此人先遭<md:KR6s0002_T_091-0963a>¶侯景亂䘮失家口唯餘
小男年始數歲躬自¶擔抱又著連枷值雪塗不能進元
暉¶逼令棄去劉君愛惜以死為請遂强奪取擲¶之雪中
杖拍交下驅蹙使去劉乃步步廻¶首號呌斷絶辛苦頓
<pb:KR6s0002_WYG_110-18b>
弊加以悲傷數日而¶死死後元暉日日見劉曵手索兒
因此得病¶雖復對之悔謝來殊不已元暉載病到家¶卒
終¶
陳武帝霸先既害梁大司馬王僧辯次¶討諸將義興太
守韋載黄門郎放第四子¶也為王公固守陳主頻遣攻
圍不克後重¶征之誘説載曰王公親黨皆已殄滅此一¶
孤城何所希冀過爾相拒耶若能見降不¶失富貴載答
曰士咸知己本為王公所以¶抗禦大軍致成讎敵今亦
<pb:KR6s0002_WYG_110-19a>
承明公盡定江左¶窮城自守必無生路但鋒刃屢交殺
傷過甚¶軍人忿怒恐不見全老母在堂彌懼禍及所¶以
茍延日月未能束手耳必有誓約不敢久¶勞神武陳主
乃遣刑白馬為誓載遂開門陳¶主亦示寛信還揚都後
陳主即位遣載從¶征以小遲晚因宿憾斬之尋於大殿
看事¶便見載來驚起入内移坐光嚴殿載又逐入¶顧訪
左右皆無所見因此得病死(右四驗出/冥祥記)¶
唐王𤣥策行傳云摩伽陀國法若犯罪者不¶加栲掠唯
<pb:KR6s0002_WYG_110-19b>
以神稱稱之稱人之法以物與人¶輕重相似者置稱一
頭人處一頭兩頭衡平¶者又作一符亦以别物等其輕
重即以符¶繫人項上以所稱别物⬤前物若人無罪即¶
稱物頭重若人有罪則物頭輕據此輕重以<md:KR6s0002_T_091-0963b>¶善惡科罪
剜眼截腕斬指刖足視犯輕重¶以行其刑若小罪負債
之流等並鎻其兩脚¶用為罰罪¶
　
　法苑珠林卷一百十
<pb:KR6s0002_WYG_110-20a>
音¶釋
　絀(尺律切/貶下也)宄(居洧切姧宄在外/曰姧在内曰宄)磧鹵(磧七迹切鹵郎/古切磧鹵沙漠)
　(薄确/之地)錡(魚倚/切)䝽⬤(睚牛懈切⬤士懈切睚⬤/恨視貎又舉目相忤也)鯁(古杏/切與)
　(哽同咽/塞也)偘(口旱切/與侃同)俘(芳符切軍/所虜獲也)剜(烏歡切/刳也)腕(烏貫切/手腕也)
　刖(魚厥切/斷足也)
