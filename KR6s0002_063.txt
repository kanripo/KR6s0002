# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_041-0607c>
#+PROPERTY: JUAN 63

<pb:KR6s0002_WYG_063-1a>
欽定四庫全書
　法苑珠林卷六十三
　　　　　　　　　　　　唐　釋道世　撰
　不孝篇第五十之餘
　　棄父部¶
如襍寳藏經云爾時世尊而作是言恭敬宿老¶有大利
益而常讚歎恭敬父母耆長宿老不¶但今日我於過去
久逺有國名棄老國彼國<md:KR6s0002_T_049-0662a>¶土中有老人者皆逺驅棄有
<pb:KR6s0002_WYG_063-1b>
一大臣其父年¶老依如國法應在驅遣大臣孝順心所
不忍¶乃深掘地作一密窟置父著中隨時孝養¶爾時天
神捉持二虵著王殿上而作是言若¶别雄雌汝國得安
若不别者汝身及國七日¶之後悉當覆滅王聞是已心
懐懊惱即與羣¶臣參議斯事各自陳謝稱不能别即募
國界¶誰能别者厚加爵賞大臣歸家往問其父¶父答子
言此事易别以細輭物停虵著上其¶躁嬈者當知是雄
住不動者當知是雌(故律云白疊試/¶虵去住不同也)即如其言果别雄
<pb:KR6s0002_WYG_063-2a>
雌天神復問言誰於¶睡者名之為寤誰於寤者名之為
睡王與羣¶臣復不能辯大臣問父此是何言父言此名¶
學人於諸凡夫名為覺者於諸羅漢名之為¶睡即如其
言以答天神又復問言此大白象¶有幾斤兩羣臣共議
無能知者大臣問父父¶言置象船上著大池中畫水齊
船深淺幾¶許即以此船量石著中水没齊畫則知斤¶兩
即以此智以答天神又復問言以一掬水¶多於大海誰
能知之羣臣共議又不能解大¶臣問父此是何語父言
<pb:KR6s0002_WYG_063-2b>
此語易解若有人¶能信心清淨以一掬水施於佛僧及
以父母¶困厄病人以此功徳數千萬劫受福無窮海¶水
極多不過一劫推此言之一掬之水百千¶萬倍多於大
海即以此言用答天神天神復¶化作餓人連骸拄骨而
來問言世頗有人飢¶窮痩苦劇於我不羣臣思量復不
能答復¶以狀問父父答子言世間有人慳貪嫉妬不¶信
三寳不能供養父母師長将來之世墮餓<md:KR6s0002_T_049-0662b>¶鬼中百千萬
嵗不聞水穀之名身如太山腹¶如大谷咽如細針髮如
<pb:KR6s0002_WYG_063-3a>
錐刀纒身至腳舉動¶之時支節火然如此之人劇汝飢
苦百千萬¶倍即以斯言用答天神天神又化作一人手¶
腳杻械項復著鏁身中火出舉體焦爛而又¶問言世頗
有人苦劇我不羣臣率爾無知答¶者大臣復問其父父
即答言世間有人不孝¶父母逆害師長叛於夫主誹謗
三尊將來之¶世墮於地獄刀山劍樹火車鑪炭灰河沸
⬤¶刀道火道如是衆苦無量無邊不可計數以¶此方之
劇汝困苦百千萬倍即如其言以答¶天神天神又化作
<pb:KR6s0002_WYG_063-3b>
一女人端正璝瑋踰於世¶人而又問言世間頗有端正
之人似我者不¶羣臣黙然無能答者臣復問父父時答
言世¶間有人信敬三寳孝順父母好施忍辱精勤¶持戒
得上天上端正殊特過於汝身百千¶萬倍以此方之如
瞎獼猴復以此言以答天¶神天神又以一栴檀木方之
正等又復問言¶何者是頭羣臣智力無能答者臣又問
父父¶答言易知放著水中根者必沈尾者必舉¶即以其
言用答天神天神又以二白騲馬¶形色無異而復問言
<pb:KR6s0002_WYG_063-4a>
誰母誰子羣臣亦復無¶能答者復問其父父答言與草
令食若是母¶者必推草與子如是所問悉皆答之天神
歡¶喜大遺王珍竒財寳而語王言汝今國土我¶當擁䕶
令諸外敵不能侵害王聞是已極大¶踊悦而問臣言為
是自知有人教汝賴汝大¶智國土獲安既得珍寳又許
擁䕶是汝之力¶臣答王言非臣之智願施無畏乃敢具
陳王<md:KR6s0002_T_049-0662c>¶言設汝今有萬死之罪猶尚不問況小罪過¶臣白
王言國有制令不聽養老臣有老父不¶忍驅遣致犯王
<pb:KR6s0002_WYG_063-4b>
法藏著地中臣來應答盡是¶父智非臣之力唯願大王
一切國土還聽養¶老王即歎美心生喜悦奉養臣父尊
以為師¶濟我國家一切人命如此利益非我所知即¶便
宣令普告天下不聽棄老仰令孝養其有¶不孝父母不
敬師長當加大罪¶爾時父者我身是也爾時大臣者舍
利弗是¶爾時王者阿闍世是也爾時天神者阿難是¶也
(故俗云養老乞/言即此是也)¶又襍寳藏經云昔者世尊語諸比丘當
知往¶昔波羅奈國有不善法流行於世父年六十¶與著
<pb:KR6s0002_WYG_063-5a>
敷屢使守門户爾時兄弟二人兄語¶弟言汝與父敷屢
使令守門屋中唯有一敷¶屢小弟便截半與父而白父
言大兄與父非¶我所與大兄教父使守門屋兄向弟言
何不¶盡與敷屢截半與之弟答兄言適有一敷¶屢不截
半與後更何處得兄問弟言欲更¶與誰弟言豈可得不
留與兄耶兄言何以與¶我弟言汝當年老汝子亦當安
汝置於門中¶兄聞此語驚愕曰我亦當如是耶弟言誰
當¶代汝便語兄言如此惡法宜共除捨兄弟相¶將共至
<pb:KR6s0002_WYG_063-5b>
輔相所以此言論向輔相説輔相答¶言實爾我等亦共
有老輔相啓王王可此¶語宣令國界孝養父母斷先非
法不聽更爾¶又優婆塞戒經云是五逆罪殺父則輕殺
母¶則重殺阿羅漢重於殺母出佛身血重於殺¶阿羅漢
破僧復重出佛身血<md:KR6s0002_T_049-0663a>¶頌曰¶
　　君愛忠臣　　父憐孝子　　況佛大慈¶
　　拔苦樂彼　　不荷其恩　　害親存己¶
　　一墜幽塗　　累劫終始
<pb:KR6s0002_WYG_063-6a>
感應縁(如是五逆及惡心向三寳現遭殃咎者無量/並散在諸篇今略述三不孝現報之驗也)¶
周王彦偉
齊何君平
隋婦養姑¶
周時有人姓王字彦偉河南人為性凶惡好¶遊獵父母
孤養憐愛極重每諫不許共惡人¶交遊復抑不聴射獵
恐損身命不存係嗣偉¶不從父訓常獵不止兼逐惡人
恒為麤過¶父母既見不止凶行罰杖五十身瘡不得出¶
<pb:KR6s0002_WYG_063-6b>
以恨父母伺夜眠之後密以土袋壓父母口¶加身坐上
望氣不出意令遣死無其瘡瘢¶將為卒亡不猜己身忽
見有鬼來入堂内震¶動家内大小並覺翻偉牀前偉便
仰卧土袋¶已在偉腹父母穌覺遂挽兒腹上土袋不能¶
去身偉復見鬼壓土袋上極困垂死唱呌救¶命合家大
小及以隣人併力挽之必竟不¶移偉聲不出但得以手
叩頭合掌而卒¶
齊何君平相州人母裴氏少年誕平後更不¶孕父母憐
<pb:KR6s0002_WYG_063-7a>
愛劇同眼目父母憐重平長大不¶多教學問縱暴自遊
年至二十父母憐愛不¶聽别室父因使出行經年方還
父行去後母¶憐共私父還到舍共母殺父埋之後園誑
他¶道父未還天雷霹父屍出然後霹平身身¶上具題因
縁親隣告官聞徹天聽勅殺裴氏¶暴屍不聽收埋(右二/見李)
(歸心/録也)¶
隋大業中河南人婦女養姑不孝姑兩目盲¶婦以蚯蚓
為羮以食之姑怪其味竊藏一臠<md:KR6s0002_T_049-0663b>¶留以示兒兒還見之
<pb:KR6s0002_WYG_063-7b>
欲送婦向縣未及而雨¶雷震失其婦俄而婦從空落身
衣如故而易¶其頭為白狗頭言語不異問其故答云以
不孝¶姑為天神所罰夫以送官時乞食於市復¶不知所
在(右一驗出/㝠報記)¶
　¶¶¶¶¶¶報恩篇第五十一¶
　　¶¶述意部
盖¶聞三寳恩重慈䕃四生化育十方等同一¶子機無細
而不臨智有來而必撫遂使優填¶刻像鬱爾浮光斯匿
<pb:KR6s0002_WYG_063-8a>
鑄形超然避席自兹厥¶後靈瑞倍興嘉聲彌盛靡草從
風念則罪滅¶福生敬則徳隆終古良由如來長我法身
父¶母養我生身既修長夀之因必存蜉蝣之¶命恩義深
重特須思報也¶
　　引證部¶
如正法念經云有四種恩甚為難報何等為¶四一者母
二者父三者如來四者説法法師¶若有供養此四種人
得無量福現在為人之¶所讚歎於未來世能得菩提¶又
<pb:KR6s0002_WYG_063-8b>
大般若經(第四百四/十三云)若有問言誰是知恩能¶報恩者應
正答言佛是知恩能報恩者何以<md:KR6s0002_T_050-0663c>¶故一切世間知恩報
恩無過佛故¶又増一阿含經云爾時世尊告諸比丘若
有¶衆生知返復者此人可敬小恩尚不忘何況¶大恩設
離此間百千由旬猶近我不異我¶恒歎譽若有衆生不
知返復者大恩尚不¶憶何況小恩彼非近我我不近彼
正使被僧¶伽梨在吾左右此人猶逺是故比丘當念¶返
復莫學無返復¶又舍利弗問經云佛言夫受戒隨其力
<pb:KR6s0002_WYG_063-9a>
辦¶可以為施不限多少文殊師利白佛言云何¶如來説
父母恩大不可不報又言師僧之恩¶不可稱量其誰為
⬤佛言夫在家者孝事父¶母在於膝下莫以報生長與
之等以生育恩¶深故言大也若從師學開發知見次恩
大也¶夫出家者捨其父母生死之家入法門中受¶㣲妙
法師之力也生長法身出功徳財養智¶慧命功莫大也
追其所生乃次之耳¶又中隂經佛問彌勒閻浮提兒生
墮地乃至¶三嵗母之懐抱為飲幾乳彌勒答曰飲乳一¶
<pb:KR6s0002_WYG_063-9b>
百八十斛除母腹中所食四分東弗于逮兒¶生墮地乃
至三嵗飲乳一千八百斛西拘耶¶尼兒生墮地乃至三
嵗飲乳八百八十斛北¶鬱單越兒生墮地坐著陌頭行
人授指嗽指¶七日成人彼土無乳中隂衆生飲吸於風
(古人用其¶小斗准今唐斗/一斗當舊三斗故乳似多)¶又難報經云左肩持父右肩
持母經厯千年¶便利背上猶不能報父母之恩¶又増一
阿含經云孝順供養父母功徳果報¶與一生補處菩薩
功徳一等<md:KR6s0002_T_050-0664a>¶又佛説古來世時經¶云吾昔在波羅奈國穀
<pb:KR6s0002_WYG_063-10a>
米湧貴人民饑饉¶我負擔草賣以自活彼有縁覺名曰
和理來¶遊其國我早出城欲擔負草爾時縁覺著衣¶持
鉢入城分衛至於中道吾負草還於城門¶中復與相遇
空鉢而出和理縁覺遥見吾來¶即自念言吾早入城此
人出城今負草還想¶朝未食吾當隨後往詣其家乞以
遏飢我時¶擔草自還其舍下草著地顧見縁覺追吾之¶
後如影隨形我時心念朝出城時見此縁覺¶入城分衛
如空鉢還想未獲食吾當斷食¶以奉施之即持食出長
<pb:KR6s0002_WYG_063-10b>
跪授之道人愍受其¶縁覺曰今穀米饑貴人民虚餓分
為二分一¶分著鉢一分自食為應法爾施主報之¶唯然
聖人願徐食之早晚無在¶道人願受加哀一門時彼縁
覺悉受飯食吾¶因是徳七反生天為諸天王七反在世
人¶中之尊因此一施為諸國王長者人民羣臣¶百官所
見奉事四輩道俗所見供養自來求¶吾吾無所須¶又佛
升忉利天為母説法經云佛在忉利天¶歡喜園中波利
質多羅樹下三月安居四衆¶圍繞身毛孔中放千光明
<pb:KR6s0002_WYG_063-11a>
普照三千大千世¶界摩耶夫人聞已乳自流出若審是
我所生¶悉達多者當令乳汁直至於口作此語已兩¶乳
直出猶白蓮華而便入如來口中摩耶見¶喜踊躍怡悦
如華開榮一心五體投地専精¶正念結使消伏佛為説
法得須陁洹果佛在¶天上種種利益不可具述爾時世
尊夏三月<md:KR6s0002_T_050-0664b>¶盡將欲還下閻浮放五色光照曜顯赫時天¶
帝釋知佛當下即使鬼神作三道寳堦中央¶閻浮檀金
左用瑠璃右用碼碯欄楯雕鏤¶極為嚴麗佛語摩耶生
<pb:KR6s0002_WYG_063-11b>
死之法㑹必有離我¶今應下還閻浮提不久亦當入於
涅盤摩耶¶垂淚説偈爾時世尊與母辭别下躡寳堦梵¶
天王執盖及四天王侍立左右四部大衆歌¶唄讚歎天
作伎樂充塞虚空散華燒香導從¶來下閻浮提其王波
斯匿等一切大衆集在¶寳堦稽首奉迎佛還祇洹處師
子座四衆圍¶繞歡喜踊躍不可具説¶又觀佛三昧經云
父王白佛當往忉利天為¶母説法佛言當如輪王行法
問訊檀越時持¶地菩薩入首楞嚴定從金剛際作金剛
<pb:KR6s0002_WYG_063-12a>
華華¶華相次四龍各持七寳㙜持地為佛作三道¶寳堦
世尊至已入宫白毫相光化作七寳盖¶覆母上作七寳
牀奉令坐¶又六度集經云昔者菩薩為大理家積財巨¶
億常奉三寳慈向衆生觀市覩鼈心悼之¶焉問價貴賤
鼈主知菩薩有普慈之徳答曰¶百萬菩薩答曰大善將
鼈歸家臨水放之覩¶其游去悲喜誓曰衆難命全如爾
今也廣起¶𢎞願諸佛讚善鼈於後夜來齧其門怪門有¶
聲便出見鼈語菩薩曰吾受重潤身得獲全¶無以答恩
<pb:KR6s0002_WYG_063-12b>
水居之物知水盈虚洪水將至必¶為巨害矣願速嚴舟
臨時相迎答曰大善明¶晨詣門如事啓王王以菩薩宿
有善名信用¶其言遷下處髙時至鼈來洪水至矣可⬤
下¶載尋吾所之可獲無患舩尋其後有虵趣舩<md:KR6s0002_T_050-0664c>¶菩薩曰
取鼈云大善又覩漂狐曰取鼈云亦¶善又覩漂人搏頰
呼天哀濟吾命曰取鼈¶曰慎無取也凡人心偽尠有終
信背恩追勢¶好為凶逆菩薩曰蟲𩔖爾濟人𩔖吾賊豈¶
是仁哉吾不忍為也於是取之鼈曰悔哉遂¶之豐土鼈
<pb:KR6s0002_WYG_063-13a>
辭曰恩畢請退答曰吾獲如來無¶所著至真等正覺者
必當相度鼈曰大善鼈¶退虵狐各去狐以穴為居獲古
人伏藏紫磨¶黄金百斤喜曰當以報彼恩矣馳還白曰¶
小蟲受潤獲濟㣲命蟲穴居之物求穴以自¶安獲金百
斤斯穴非家非塜非劫非盜吾¶精誠之致願以貢賢菩
薩深惟不取徒損無¶益於貧民可以布施衆生獲濟不
亦善乎尋¶而取之漂人覩焉曰分吾半矣菩薩即以十¶
斤惠之漂人曰爾掘塜劫金罪應奈何不¶半分之吾必
<pb:KR6s0002_WYG_063-13b>
告有司答曰貧民困者吾欲等¶施爾欲専之不亦偏乎
漂人遂告有司菩薩¶見拘無所告訴唯歸命三尊悔過
自責慈願¶衆生早離八難莫有怨結如今吾也虵狐㑹¶
曰奈何斯事虵曰吾將濟之遂銜良藥開闗¶入獄見菩
薩狀顔色有損愴而心悲謂菩薩¶言以藥自隨吾將齚
太子其毒尤甚莫能濟¶者賢者以藥自聞傅即瘳矣菩
薩黙然虵如¶所云太子命欲將殞王令曰有能濟兹封
之¶相國吾與參治菩薩上聞傅之即瘳王喜問¶其所由
<pb:KR6s0002_WYG_063-14a>
本末自陳王悵然自咎曰吾闇甚¶哉即誅漂人大赦其
國封為相國執手入宫¶並坐談論佛法遂致太平佛告
諸沙門理家¶者是吾身國王者彌勒是鼈者阿難是狐
者<md:KR6s0002_T_050-0665a>¶鶖鷺子是虵者目連是漂人者調達是菩¶薩兹惠度
無極行布施如是¶又新婆沙論云昔揵䭾羅國迦膩色
迦王有¶一黄門恒監内事暫出城外見有羣牛數盈¶五
百來入城内問驅牛者此是何牛答言此¶牛將去其種
於是黄門即自思忖我宿惡業¶受不男身今應以財救
<pb:KR6s0002_WYG_063-14b>
此牛難遂償其價悉¶令得脱善業力故令此黄門即復
男身深生¶慶悦尋還城内佇立宫門附使啓王請入奉¶
現王令喚入怪問所由於是黄門具奏上事¶王聞驚喜
厚賜珍財轉授髙官令知外事¶頌曰¶
　　盛哉能仁　　悲救為先　　乗機赴感¶
　　鞠養慈憐　　狐金虵賞　　閹人身全¶
　　知恩報徳　　幽𡨕應焉
感應縁(略引/四驗)¶
<pb:KR6s0002_WYG_063-15a>
宋時吳子英春
宋時有人念佛免難
宋¶時渤海陳裴
唐并州石壁寺僧¶
宋吳子英春者舒鄉人善入水捕得赤鯉魚¶愛其色好
持歸不殺養之池中數飼以米穀¶食之一年長丈餘遂
生角有翅子英怖拜謝¶之魚言我來迎汝上我背與汝
俱升天嵗¶來歸見其妻子魚復迎之如此有七十人¶故
<pb:KR6s0002_WYG_063-15b>
吳中門户並作神魚子英祠(右此一驗/出列仙𫝊)¶
宋有一國與羅刹相近羅刹數入境食人無¶度王與羅
刹約言自今以後國中家各専¶一日當分送往勿復枉
殺有奉佛家唯有一¶子始年十嵗次當充行父母哀號
使至心<md:KR6s0002_T_050-0665b>¶念佛爰及宗親助子屬想便送此兒辭别捨¶之
以佛威神力大鬼不得近明日見子尚在¶歡喜同歸於
兹遂絶國人嘉慶慕焉(右此一驗/出幽¶明録)¶
宋酒泉郡太守到官無幾輒卒死後有渤海¶陳斐見使
<pb:KR6s0002_WYG_063-16a>
此郡斐憂愁不樂就卜者占其吉¶凶卜者曰逺諸侯放
伯裘能解此者則無憂¶斐乃不解此語卜者報曰但去
自當解之¶斐既到官侍醫有王侯卒有史侯董侯等¶斐
心悟曰此所謂諸侯矣乃逺之即卧思放¶伯裘之義不
知何謂至夜半後有物來上斐¶被上斐覺以被冒取之
其物跳踉訇訇作聲¶外人聞持火入欲殺之魅乃言曰
我實無惡¶意但欲試府君耳能一相赦當深報府君恩¶
府君曰汝為何物而忽干犯太守魅曰我本¶千嵗狐也
<pb:KR6s0002_WYG_063-16b>
今變為魅我垂化為神而上觸¶府君威怒甚遭困厄聴
一放我我字伯裘若¶府君有急難但呼我字則自解矣
斐乃喜曰¶此真放伯裘之義即便放之小開被忽然有¶
赤光如震電從户出明日夜有敲户者斐問¶曰誰答曰
伯裘問曰何為答曰白事問曰¶白何亊答曰北界有賊
發奴也斐案發則¶驗每事先以語斐於是境界無毫毛
之姧而¶咸曰聖府君後經月餘主簿李音共斐侍婢¶私
通既而驚懼慮伯裘所白遂與諸侯謀殺¶斐却伺傍無
<pb:KR6s0002_WYG_063-17a>
人便使諸侯持杖直入欲格殺¶之斐惶怖即呼伯裘來
救我即有物如伸一¶疋綘剨然作聲音侯伏地失魂乃
以次縛¶取之考問來意故皆服首後月餘日與斐<md:KR6s0002_T_050-0665c>¶辭曰
今得為神矣當上天去不得復與府君¶相見往來遂去
不見也(右此一驗出/捜神異記)¶
唐并州石壁寺有一老僧禪誦為業精進練¶行貞觀末
有鴿巢其房楹上哺養二鶵法師¶每有餘食恒就巢哺
之鴿鶵後雖漸長羽翼¶未成乃並學飛俱墜地而死僧
<pb:KR6s0002_WYG_063-17b>
並收瘞之經¶旬後僧夜夢二小兒白之曰兒等為先有
少¶罪遂受鴿身比來聞法師讀法華經及金剛¶般若經
既聞妙法得受人身兒等今於此寺¶側十餘里某村某
姓名家託生為男十月之¶外當即誕育僧乃依期往視
見此家一婦人¶同時誕育二子因為作滿月齋僧呼為
鴿兒¶兩兒並應之曰諾一應之後嵗餘始言(此一驗出/𡨕¶報拾遺)
報恩事廣不可具述¶
　背恩篇第五十二
<pb:KR6s0002_WYG_063-18a>
　　¶述意部
盖¶聞四生沈溺必假舟航六趣昏迷本憑奬¶導是故三
寳大慈俯應蒼民曲垂提引令脱¶苦難況復違背重恩
豈不永沈苦海是故婦¶人鴆毒夫蒙王賞樵人害熊現
報臂落良由¶違恩業重現受交報故智度論云知恩者¶
大悲之本開善業之初門人所愛敬名¶譽逺聞死得生
天終成佛道不知恩者甚於¶畜生也¶
　　引證部¶
<pb:KR6s0002_WYG_063-18b>
如百喻經云昔有一婦荒淫無度欲情既盛¶疾惡其夫
每思方䇿規欲殘害種種設計不¶得其便㑹值其夫聘
使隣國婦密為計造毒¶藥丸欲用害夫詐語夫言爾今
逺使慮有<md:KR6s0002_T_050-0666a>¶乏短今我造作五百歡喜丸用為資糧以送¶
於爾爾若出國至他境界飢困之時乃可取¶食夫用其
言至他界已未及食之於夜暗中¶止宿林間畏懼惡獸
上樹避之其歡喜丸忘¶置樹下即以其夜值五百偷賊
盜彼國王五¶百疋馬并及寳物來止樹下由其逃突盡
<pb:KR6s0002_WYG_063-19a>
皆¶飢渴於其樹下見歡喜丸諸賊取已各食一¶丸藥毒
氣盛五百羣賊一時俱死時樹上人¶至天明已見此羣
賊死在樹下詐以刀箭斫¶射死屍收其鞍馬并及財寳
驅向彼國時彼¶國王多將人衆尋迹來逐㑹於中路值
於彼¶王彼王問言爾是何人何處得馬其人答¶言我是
某國人而於道路值此羣賊共相斫¶射五百羣賊今皆
一處死在樹下由是之故¶我得馬及以珍寳來投王國
若不見信往看¶賊之瘡痍殺害處所是王即遣親信往
<pb:KR6s0002_WYG_063-19b>
看果¶如其言王時欣然歎未曽有既還國已厚加¶爵賞
封以聚落彼王舊臣咸生妬嫉而白王¶言彼是逺人未
可信伏如何卒爾寵遇過厚¶至於爵賞逾越舊臣逺人
聞已而作是言誰¶有勇健能共我試請於平原校其技
能舊人¶愕然無敢敵者後時彼國大曠野中有惡師¶子
截道殺人斷絶王路時彼舊臣詳共議之¶彼逺人者自
謂勇健無能敵者今復若能殺¶彼師子為國除害真為
竒特作是議已便白¶於王王聞是已給賜刀杖尋即遣
<pb:KR6s0002_WYG_063-20a>
之爾時逺¶人既受勅已堅强其意向師子所師子見之¶
奮噭鳴吼騰躍而前逺人驚怖即便上樹¶師子張口仰
頭向樹其人怖急失所捉刀落<md:KR6s0002_T_050-0666b>¶師子口師子尋死爾時
逺人歡喜踊躍來白¶於王王倍寵遇時彼國人率爾敬
服咸皆讚¶歎¶又諸經要集云有人入林伐木迷惑失道¶
時值大雨日暮飢寒惡蟲毒獸欲侵害之是¶人入石窟
中有一大熊見之怖出熊語之言¶汝勿恐怖此舍温暖
可於中宿時連雨七¶日常以甘果美水供給此人七日
<pb:KR6s0002_WYG_063-20b>
雨止熊將¶此人示其道徑熊語人言我是罪身多人怨¶
家若有問者莫言見我人答言爾此人前行¶見諸獵者
問汝從何來見有衆獸不答言見¶一大熊於我有恩不
得示汝獵者言汝是人¶黨以人𩔖相觀何以惜熊今一
失道何時復¶來汝示我者我與汝多分此人心變即將
獵¶者示熊處所獵者殺熊即以多分與之此人¶展手取
肉二肘俱墮獵者言汝有何罪答¶曰是熊看我如父視
子我今背恩將是罪報¶獵者恐怖不敢食肉持施衆僧
<pb:KR6s0002_WYG_063-21a>
上座是羅¶漢語諸下座此是菩薩未來出世當得作佛¶
莫食此肉即時起塔供養王聞此事勅下國¶内背恩之
人無令住此(新婆沙論云時上座觀肉是菩薩肉共取/香薪焚燒其肉¶收其餘骨起窣堵波禮拜)
(供養如/事佛塔)¶又九色鹿經云昔者菩薩身為九色鹿具¶九種
色角白如雪常在恒水邊飲食水草¶常與一烏為知識
時水中有一溺人隨流來¶下或出或没仰頭呼天山神
樹神諸天龍神¶何不愍我鹿聞下水救之語言汝可騎
我背¶捉我角負出上岸溺人下地遶鹿三帀向鹿¶叩頭
<pb:KR6s0002_WYG_063-21b>
乞為大天作奴給其使令採取水草<md:KR6s0002_T_050-0666c>¶鹿言不用且各自
去欲報恩者莫道我在此¶人貪我皮角必來殺我時國
王夫人夜夢見¶九色鹿即詐病不起王問何以答曰我
昨夜¶夢見非常之鹿其毛九種色其角白如雪我¶思欲
得其皮作坐縟其角作拂柄王當為我¶得之王若不得
我將死矣王募國中若有能¶得當分國而治賜其金鉢
盛滿銀粟賜其銀¶鉢盛滿金粟溺人聞之欲取富貴念
言鹿是¶畜生死活何在往至王所言知鹿處王大歡¶喜
<pb:KR6s0002_WYG_063-22a>
言汝若能得其皮角來者報之半國溺人¶面上即生癩
瘡溺人言大王此鹿雖是畜生¶大有威神王宜多出人
兵乃可得耳王即大¶出人衆徑到恒水邊烏在樹頭見
人兵¶來即呼鹿言知識且起王兵來至鹿故熟眠¶卧不
覺烏下啄耳鹿方驚覺四向顧望無復¶走地便往趣王
車邊傍臣欲射王曰莫射此¶鹿非常將是天神鹿言大
王且莫射我我¶前活王國中一人鹿復長跪問王言誰
道我¶在此王便指示車邊癩面人是也鹿即仰頭¶視此
<pb:KR6s0002_WYG_063-22b>
人面眼中淚出不能自勝此人前溺在¶水中我不惜身
命自投水中負此人出約不¶相道人無反復不如出水
中浮木也王有¶愧色汝受其恩奈何反欲殺之即下勅
國¶中若有驅逐此鹿者當誅五族衆鹿數千皆¶來依附
飲食水草不侵禾稼風雨時節五穀¶豐熟人無疾病其
世太平時九色鹿我身是¶也烏者阿難是也國王者今
父王悦頭檀是¶也時王夫人者今孫陁利是也時溺人
者調¶達是也我雖有善心向之故欲害我難有意<md:KR6s0002_T_050-0667a>至¶又
<pb:KR6s0002_WYG_063-23a>
雀王經云昔者菩薩身為雀王慈心濟衆¶由䕶身瘡有
虎食獸骨挂其齒困飢將終¶雀王入口啄骨日日若兹
雀口生瘡身為痩¶疵骨出虎活雀飛登樹説佛經曰殺
為凶¶虐其惡莫大虎聞雀誡勅聲勃然恚曰爾¶始離吾
口而敢多言雀覩其不可化退速¶飛去佛言雀王者是
吾身虎者是調達身¶又襍寳藏經云時提婆達心常懐
惡欲害世¶尊乃顧五百善射婆羅門使持弓箭詣世¶尊
所挽弓射佛所射之箭變成諸華五百婆¶羅門見是神
<pb:KR6s0002_WYG_063-23b>
變皆大怖畏即投弓箭禮佛懴¶悔佛為説法皆得須陁
洹道復白佛言願聽¶我等出家學道佛言善來比丘鬚
髮自落法¶服著體重為説法得阿羅漢道諸比丘白佛¶
言世尊神力甚為希有提婆達多常欲害佛¶然佛恒生
大慈佛言非但今日如是於過去¶時波羅奈國有一啇
主名不識恩共五百賈¶客入海採寳得寳還返到淵迴
處遇水羅刹¶而捉其船不能得前衆啇人等極大驚怖
皆¶共唱言天神地神日月諸神誰能慈救濟我¶也有一
<pb:KR6s0002_WYG_063-24a>
大龜背廣一里心生悲愍來向舩所¶負載衆人即得渡
海時龜小睡不識恩者欲¶以大石打龜頭殺諸啇人言
我等蒙龜濟難¶活命殺之不祥不識恩也不識恩曰我
儕¶飢急誰能念恩輒便殺龜而食其肉即日夜¶中有大
羣象蹹殺衆人爾時大龜我身是也¶爾時不識恩者提
婆達多是也五百啇人¶者五百婆羅門出家得道是也
我於往昔濟<md:KR6s0002_T_050-0667b>¶彼厄難今復拔其生死之患也¶又佛説栴
檀樹經云佛告阿難諦聴執受¶時維耶梨國有五百人
<pb:KR6s0002_WYG_063-24b>
入海採寳置船步¶還經歴深山日暮止宿豫嚴早發四
百九十¶九人皆引去一人卧熟失伴仍遇天雨雪失¶去
徑路窮厄山中啼哭呼天有大栴檀香¶樹樹神謂窮人
言可止留此自相給衣食到¶春可去窮人便留至于三
月啓樹神言受恩¶得全身命未有㣲報顧有二親今在
本土實¶思得還願乞發遣樹神言善便自從意以金¶一
鉼賜之去此不逺當得還邑窮人臨去問¶樹神言此樹
香潔世所希有今當委還願知¶其名神言不須問也窮
<pb:KR6s0002_WYG_063-25a>
人復言依隂此樹積¶歴三月若到本國當宣樹恩神便
報言樹名¶栴檀根莖枝葉治人百病其香逺聞世之竒¶
異人所貪求不須道也窮人還至國中親族¶歡喜後無
幾間國王病頭痛禱祀天地山水¶諸神病不消差名醫
省視唯得栴檀香以¶䕶病得愈王即募求民間無有便
宣令國中¶得栴檀香者拜為封侯妻以王女時窮人聞¶
賞禄重便詣王所白言我知栴檀香處王便¶令匠臣將
窮人往伐取香樹至到樹所使者¶見樹洪直枝條茂盛
<pb:KR6s0002_WYG_063-25b>
華果煌煌以希見故心¶不忍伐不伐者則違王命躊蹰
徘徊不知¶云何樹神空中言曰便伐但置其根伐已¶以
人血塗之肝腸覆其上樹自當生還復如¶故使者聞神
言如此便令人伐之窮人住在¶樹邊樹枝跢地摽殺窮
人使者便與左右議¶言向者樹神言當得人血肝腸以
祠樹心不<md:KR6s0002_T_050-0667c>¶知當以誰賽此人今死便以當之則屠割¶之
取其肝血如神所勅樹即便生如本無¶異車載伐樹以
還國中醫即進藥王病得愈¶舉國歡喜王命國中人民
<pb:KR6s0002_WYG_063-26a>
其有病者皆出香¶給病皆得愈舉國欣欣遂致太平阿
難退坐¶稽首質言是窮人何無反復違樹神重誓佛¶報
曰乃往昔維衛佛時有父子三人其父奉¶行齋戒未曽
懈怠大兒常於中庭空中燒香¶供養十方諸佛小弟愚
癡不知三尊輒以衣¶覆香上兄謂弟言此事大重何以
犯之弟起¶惡言誓言斷兄兩足兄復起念當拍殺弟父¶
言汝二子諍使我頭痛大兒報言願破我¶身為藥令父
平損口妄言故世世受罪¶弟興惡意欲斷兄足後果將
<pb:KR6s0002_WYG_063-26b>
人往斷樹身兄¶欲拍殺弟今作樹神果因樹為體拍殺
弟身¶時國王頭痛者其父也奉齋精進故得尊貴¶時言
使我頭痛者後果頭痛各受其殃佛言¶罪福報應如影
隨形¶頌曰¶
　　大悲愍濟　　徳重乾坤　　恩深父母¶
　　義越君臣　　忠孝盡命　　猶難報恩¶
　　如違厥理　　交喪其身
　法苑珠林卷六十三
<pb:KR6s0002_WYG_063-27a>
校譌
　第十<md:KR6s0002_T_050-0668a>¶四紙(十三行仁/北藏作行)
音釋
　騲(音艸牝/馬也)蜉蝣(蜉房鳩切蝣于求/切蜉蝣渠略也)齚(鋤麥切/齒齧也)瘞(於計/切埋)
　(也/)鴆(直禁切/毒鳥也)蹹(達合切/踐也)鉼(音丙金/鈑也)賽(先代切/祭禱也)
