# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:08
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 11
<pb:KR6s0002_SBCK_020-1a>
法苑珠林卷第二十
　　　唐上都西明走沙門釋道世玄惲撰
千佛篇第五之八
　結集部之餘
　　結集之餘
七百結集¶
四分律云爾時世尊般湼槃後百嵗毗舍離¶䟦闍子
比丘行十事言是法清浄佛所聽應¶兩指抄食得聚
落間得寺内後聴可得常¶法得和得與䀋共宿得飲
闍樓羅酒得畜不¶截坐具得受金銀彼於布薩日檀
<pb:KR6s0002_SBCK_020-1b>
越布施金¶銀而共分之如是簡擇一一撿校乃至¶十
事非法非毗尼非佛所教已皆下舍羅在¶毗舍離七
百阿羅漢集論法毗尼故名七百¶集法毗尼¶(已下文/繁不可)
(僃/載)
依道宣律師感應記云律師問天人曰世尊¶湼槃後
結集法藏儀式云何天人答曰惟大¶聖&KR0046;顯隨機生
滅三藏遺迹結集是因衆集¶多少律論不等如律中
五百七百皆遵大迦¶葉最為衆首如大論中髙選千
人皆同無學<md:KR6s0002_T_012-0376b>¶至結集已召外衆集重叙所結有不同
者分¶為二部依尊迦葉名上座部餘外衆多名大¶衆
<pb:KR6s0002_SBCK_020-2a>
部依文殊問經初分二部即其事也通¶約大小三藏
皆阿難出其住處同集王舍城¶然據文殊集衆略結
大乗即在大鐵圍山外¶二界中間今明儀式初佛滅
度經停一月供¶養舍利方始闍維(依律停之七日/爲待迦葉至也)即
日焚了置塔¶亦竟一切大衆徃詣舍衛祇洹精舍尊
大迦¶葉使小目連(同名者六人/皆大神通也)於僧戒壇鳴鐘集衆¶
時百億四天下凡聖僧等一切皆集便白四¶羯磨罽
賓頭盧及阿難已阿難昇髙座披¶佛布僧伽梨先誦
遺教經如佛在世約勑之¶相時大菩薩阿羅漢一切
比丘天龍八部聞¶皆悲泣不能自勝¶爾時大迦葉即
<pb:KR6s0002_SBCK_020-2b>
從座起著布僧伽梨手執尼¶師壇至髙座前敷坐具
禮阿難已右繞三¶帀而立時大梵天王持七寳盖覆
阿難上時¶天帝釋進七寳案置阿難前羅睺阿修羅
王¶各執七寳香鑪抂阿難前阿難受已置寳案¶上他
化天王進七寳几抂寳案後時魔王波¶旬持七寳拂
授與阿難仍與帝釋夾侍兩邉¶四天王各侍髙座四
脚三十二使者抂迦葉¶後各各呈恭胡跪敬聽時大
迦葉禮阿難¶已又繞三帀至前問訊如佛無異然後
問緣¶如别所説一一依經始從如是乃至末後歡¶喜
奉行¶爾時迦葉重問曰我過去諸佛修多羅中一¶一
<pb:KR6s0002_SBCK_020-3a>
分部説汝恒至佛邉當有教勑阿難答¶曰我受世尊
教末世衆生煩惱垢重不能解<md:KR6s0002_T_012-0376c>¶我教法不得部&KR0011;出
之汝當分别説也或十¶章五章隨意而安置令鈍根
者易解我法¶天問如來抂世時教勑優波離及我大
迦葉¶入堂東寳樓觀古佛毗尼及不同相我欲結¶集
為依古佛説為依今世尊教耶答曰我從¶世尊聞以
語大迦葉若結集毗尼當分五¶部相往古諸佛所説
毗尼一相無二今衆生¶薄福故説多部我滅度後無
智愚人分我教¶綱以為五部十八部乃至五百部雖
味薄淡¶仍是我正法¶爾時佛告四天王汝施我碼碯
<pb:KR6s0002_SBCK_020-3b>
又告帝釋¶汝施我金銀又告魔王梵王汝施我天工
師¶又告修吉龍王羅睺阿脩羅等汝施明月¶寶珠及
摩尼珠等用為塔燈明天龍王等各¶依命獻世尊受
已以其神力於一念頃諸¶塔皆成地為六種震動塔
放大光從於香山¶直至戒壇化為金銀䑓㙜至有頂
中有百億¶佛説諸勝妙法歎持戒功徳毁破戒者¶佛
告阿難如前寳塔今抂香山世尊湼槃時¶付囑帝釋
及以四天王世尊湼槃竟將往戒¶壇南&KR0160;林外安置
九十日待迦葉結集竟最¶初於藁本冩出三藏教次
令阿闍世王又冩¶出五本用我黄金印及以白銀印
<pb:KR6s0002_SBCK_020-4a>
印迦葉初¶本及闍王冩者須用七寳印印迦葉藁本
次¶以七寳印印魔王冩者梵王寫三本可用白¶銀印
帝釋冩七本可用黄金印娑竭龍王寫¶八萬經本者
俱三色印總以印定之令流布¶閻浮提及三天下皆
用印之既印經已還内¶金瓶中住戒壇南者為迦葉
結集三藏諸教<md:KR6s0002_T_012-0377a>¶文義皆令圓備欲令阿難隨問出經
令無遺¶忘由此二事令鎮戒壇南迦葉入定後四王¶
帝釋將塔及金瓶往至香山頂經一百年帝¶釋四王
將諸天樂日日來供養法為彼山中¶五通神仙其數
八萬次第於此閻浮洲作粟散¶王不信正法者為令
<pb:KR6s0002_SBCK_020-4b>
生信故鎮香山復為育¶王初不信我法廻彼邪見令
生正見興八萬¶塔¶又佛告目連汝往須彌山頂鳴鐘
召集十方¶我本分身諸佛及大千界聲聞菩薩衆等
佛¶放光明大地振動諸佛雲集世尊從座起¶與分身
佛俱共合掌禮塔觀門觀門内開彼¶黄金塔中有八
萬真珠白銀樓觀盛佛脩多¶羅及大毗尼藏諸䑓觀
上有大摩尼珠以為¶燈明有六比丘入滅盡定白銀
觀内多有七寳¶蓮&KR0160;師子之座其數八百萬一一蓮
&KR0160;座皆¶有諸佛聲聞形像及八部神衛復有五十比¶
丘入滅盡定佛告普賢汝持我黄金螺至比¶丘所吹
<pb:KR6s0002_SBCK_020-5a>
我興世曲并告我湼槃普賢依教吹¶已此比丘即從
滅定起問普賢言今何佛出¶答釋迦牟尼佛今將湼
槃彼比丘即共普賢¶來至佛所禮敬起居却住一面
立塔内有六¶比丘先白佛言拘留佛湼槃時令我住
此塔¶待至釋迦乃至樓至彼佛勑我言後佛興世¶入
湼槃時結集三藏時當開我觀取我經律¶一本我此
大千界百億諸國土書有六十四¶體各取一本將付
彼佛令滅度後結集三藏¶竟時當依我經本書冩莊
嚴又隨諸國所用¶不同得傳文字者皆可用之唯除
皮骨土書<md:KR6s0002_T_012-0377b>¶不得傳冩自外&KR0035;葉&KR0083;素金寳石鐵等並
<pb:KR6s0002_SBCK_020-5b>
得¶用之彼佛令我入定守護經像令付世尊湼¶槃後
迦葉結集竟流傳諸國也¶又佛告娑竭龍王及四天
王等汝施我眞珠¶摩尼金銀等欲造塔觀盛前佛及
經像爾時¶天龍等隨念奉施如來受已即以神力於
一¶食頃皆成珠䑓及金銀塔觀各得八百萬盛¶前經
像又告分身佛汝等各施我一塔及一¶白銀觀鎮我
大千界所有遺法不令毁壊諸¶佛聞已各隨喜施又
得百億萬佛並放口光¶悉皆隨喜又告諸菩薩能持
守護我之䑓塔¶傳譯經典當依䑓塔經像流布此之
䑓塔並¶在香山頂世尊湼槃時勑我及羅雲住持未
<pb:KR6s0002_SBCK_020-6a>
來惡世開導衆生令離衆苦將至帝釋宫安¶置歡喜
園乃至魔王於塔供養至五百年過¶五百年已後教
流行諸國迄至法滅塔亦上¶至兠率陀天彌勒既見
塔來知我法滅放大¶光明遍照地獄後遇樓至佛皆
得解脱過是¶年已塔還從兠率陀天下住娑竭龍宫
世尊¶所造塔及白銀觀付文殊師利普賢觀音將¶此
觀塔周遍大千界一國留一觀及一金塔¶如震旦爾
時文殊將塔觀往清涼山金剛¶窟安置至今流行令
前菩薩從䑓出經像示¶彼持者令易流通乃至我之
法滅令娑竭大¶龍&KR0053;入大海宫内又問一切脩多羅
<pb:KR6s0002_SBCK_020-6b>
藏既結¶集已當安何國付囑何王今欲結集為當廣¶
結略結請次第説之答曰我聞世尊説付囑¶大迦葉
當令廣集又付文殊往大鐵圍山諸¶菩薩等住處九
地有八萬人當令略集付囑<md:KR6s0002_T_012-0377c>¶阿闍世冩我遺教迦葉
結集本安置修羅窟¶中又問世尊在時我從佛聞若
結集竟將我¶三藏教付囑娑竭龍王今聞汝説與昔
聞異¶答曰我聞世尊説結集三藏在脩羅窟中經¶二
十年中待文殊結竟方付娑竭龍王又問¶祇桓精舍
有諸古佛及以三藏隂陽書及供¶養具當付何人答
曰此事因緣並在祇桓圖¶經説之各有付處不煩此
<pb:KR6s0002_SBCK_020-7a>
述¶又問我從佛聞滅度之後一切毗尼流布閻¶浮及
三天下衆生樂欲所見不同餘百億天¶下並令流布
我欲結集今對人天汝當答我¶答曰我受佛教我滅
度後汝語大迦葉及文¶殊師利流我毗尼此閻浮洲
三十二國是衆諸¶生並有大根堪可流行迦葉遺教
東弗婆¶提洲二百六十國西瞿耶尼洲一百三十國¶
並行迦葉遺教自餘天下衆生薄福不堪聞¶教莫行
此法如來滅後四十年中遣行二部¶此四天下¶又問
云何二部教答曰四分十誦律四十年¶後一百一十
年迦葉遺律方行前國如震旦¶諸國謂之君子國根
<pb:KR6s0002_SBCK_020-7b>
性輕利得行三部教合¶四百三國土同此一文字並
行前三律教又¶問云何三部教答曰行前二部教乃
以大¶僧祇如求流離國及餘二天下唯行一部教¶所
謂薩婆多部是也¶祇桓寺殿内簷下有四銀臺兩臺
内有黄金¶修多羅白玉為牒又有兩䑓内有毗尼藏¶
黄金為牒白銀為字毗尼律藏是龍王書修<md:KR6s0002_T_012-0378a>¶多羅經
藏是魔王書此二藏經並是過去星¶宿劫前古佛經
也於閻浮洲中此之兩部書¶經最為第一至佛湼槃
後娑竭龍王&KR0053;將入¶宫供養¶又迦葉佛時震旦國之
一人書大毗尼藏及¶修多羅藏及修多羅經銀紙金
<pb:KR6s0002_SBCK_020-8a>
書毗尼律¶金&KR0083;銀書當爾書時在荆州大明寺冩經
在¶蓮&KR0160;東面䑓内律在葉上西面䑓莊嚴供養¶不可
説盡諸百億四天下中文字與此同者¶斯有鍾張王
衛之儔未足為比如來在日諸¶國聖人來者多以此
經律示之佛去之後文¶殊師利&KR0053;此經律安在清涼
山金剛窟中¶又有䑓内有過去佛説毗尼書有三萬
八千¶種百億四天下同此方書者最為第一¶南方天
王第三子張璵撰述祗桓圖經一百¶卷北方天王第
十六子造立五精舍記有五百¶卷各在當天¶頌曰¶
　　遥欣大覺　曠矣神功　四禪無像
<pb:KR6s0002_SBCK_020-8b>
　　三達皆空　千佛異迹　一智心同¶
　　表靈降世　敷演開矇　賢劫始四¶
　　餘佛潛通　續前有七　繼嗣䖍恭¶
　　永言鷲室　栖誠梵宫　八相成道¶
　　萬徳虚融　天人受福　惡止善興¶
　　含生藉甚　同感恩隆
感應緣(略引十/二靈驗)¶
周書記佛生時
周書記佛滅時
史記記¶佛是大聖
<pb:KR6s0002_SBCK_020-9a>
前漢孝武帝已聞佛教
前漢¶哀帝時已行齋戒
秦始皇時亦有佛法至<md:KR6s0002_T_012-0378b>¶後漢郊祀志記佛為大聖
後漢明帝時三寳¶具行
西晉海浮維衛迦葉二石像
齊文宣¶帝時得佛牙至
隋天台釋智顗感見三道¶寳階
唐潞州釋曇榮感見七佛現¶
夫至人應感與世推移慈化無方豈局形教¶致使聞
<pb:KR6s0002_SBCK_020-9b>
同解異説一悟殊登位地而上征封¶迷途而下降全
身碎身之相聚塔散塔之儀¶神光燭而邪計摧靈迹
挺而深信立自法水¶東流道光西照英賢榮盛感應
實多故育¶王表塔創啓隆周釋父影形鬱興炎漢自¶
斯歴代積著彌繁量非五天獨&KR0045;神化故經¶曰正法
後被先於北方次及東南至中方滅¶也今且列漢明
已來至今大國隨所見聞三¶寳靈迹件述三五餘之
不盡者備在别傳¶
案周書異記云周昭王即位二十四年甲寅¶嵗四月
八日江河泉池忽然汎漲井水溢出¶山川震動有五
<pb:KR6s0002_SBCK_020-10a>
色光入貫太微遍於西方盡¶作青紅色太史蘇由奏
曰有大聖人生於西¶方一千年外聲教及此昭王即
勑鐫石記之¶埋於南郊天祠前此即佛生之時也相
國吕¶侯乗驊騮八駿而行求佛因以禳之¶
周穆王五十三年壬申歳二月十五日平旦¶暴風忽
起損舍折木地動天隂西方白虹十¶二道太史扈多
曰西方聖人滅矣此即佛¶入湼槃之相也¶
又案春秋魯莊公七年夏四月恒星不現夜¶明如日
即佛生時之瑞應也良由佛有真應¶二身權實兩智
三明八解五眼六通神用不¶可思議法號心行處滅
<pb:KR6s0002_SBCK_020-10b>
其道也運衆聖於泥<md:KR6s0002_T_012-0378c>¶洹其力也接下凡於苦海巍巍
蕩蕩可略言¶焉故列子云昔吳太宰嚭問孔丘曰夫
子¶聖人歟孔子對曰丘博識强記非聖人也又¶問三
王聖人歟對曰三王善用智勇聖非¶丘所知又問五
帝聖人歟對曰五帝善用仁¶信聖亦非丘所知又問
三皇聖人歟對曰¶三皇善用時聖亦非丘所知太宰
大駭¶曰然則孰爲聖人乎夫子動容有間曰西¶方之
人有聖者焉不治而不亂不言而自信¶不化而自行
蕩蕩乎民無能名焉若將三皇¶五帝必是大聖孔丘
豈容&KR0046;而不説便有匿¶聖之諐以此校量推佛爲大
<pb:KR6s0002_SBCK_020-11a>
聖也又老子西¶升經云吾師化遊天竺善入泥洹量
此而言¶優劣可知也
前漢孝武帝元狩中霍去病討¶匈奴至臯蘭過居延
山獲昆邪休屠王等又¶獲金人率長丈餘尺到於甘
泉宫帝以為¶大聖燒香禮拜及開西域遣張騫使大
夏還¶云有身毒國一名天竺始聞浮圖之教此即¶佛
之形教相顯之漸也¶
前漢哀帝元夀年使景憲往大月氏國因誦¶浮圖經
還漢當時稍行浮圖齋戒也¶
前漢成帝時都水使者光禄大夫劉向傳云¶向博觀
<pb:KR6s0002_SBCK_020-11b>
史籍往見有佛經及看列仙傳¶云吾捜撿藏書太史
創撰列仙圖黄帝以下¶迄至于今定撿實録一百四
十六人其七十¶四人已見佛經矣據此而明秦周已
前早有¶佛法流行震旦何以取知今案所列也故¶佛
傳云佛滅度後一百一十六年東天竺國¶有鐵輪王
統閻浮提&KR0053;佛靈骨役使&KR0017;神起<md:KR6s0002_T_012-0379a>¶八萬四千塔具如
下述此九州之地並有遺¶塔云是育王所造此塔即
當此周敬王二十¶六年丁未之歳故塔興焉世經十
二王至秦¶始皇二十四年焚燒典籍育王諸塔由此
見¶&KR0046;¶又撿釋道安朱士行等經録目云秦始皇之¶時
<pb:KR6s0002_SBCK_020-12a>
有外國沙門釋利防等一十八賢者賫持¶佛經來化
始皇弗從遂囚禁之夜有金剛丈¶六來破獄出之始
皇驚怖稽首謝焉准此而¶言則知秦漢已前有佛法
也尋道安所載十¶二賢者亦在七十之數今列仙傳
見有七十¶二人案文殊般若經泥洹經云佛滅度後
四百五¶十年文殊至雪山中為仙人説法¶又案地理
志西域傳云雪山者即葱嶺是也¶其下有三十六國
先來奉漢其葱嶺連亘東¶至終南文殊來化仙人即
斯地也詳而驗之¶劉向所論可證矣¶
後漢郊祀志曰佛者漢言覺也將以覺悟羣¶生也統
<pb:KR6s0002_SBCK_020-12b>
其教以修善清心為主不殺生&KR0011;専務¶清浄其精進
者名為沙門漢言息惡剃髪毁¶容去家出俗絶情洗
欲而歸於無為也又以¶人死精神不滅隨後受形而
行善惡後生皆¶有報應所貴行善修道以練其神而
不¶已以至無生而得佛也身長丈六黄金色項¶佩日
月光變化無常無所不入故能通萬¶物而大濟羣生
有經書數千卷以虚無為宗¶包羅精麤無所不統善
為宏闊勝大之言可¶求在於一體之内所明在於視
聽之表歸於¶&KR0007;微深逺難測故王公大人觀生死報
應之<md:KR6s0002_T_012-0379b>¶際莫不懅然自失也餘如漢法本内傳説
<pb:KR6s0002_SBCK_020-13a>
後漢明帝時雒陽白馬寺有攝摩騰本中天¶竺人善
風儀解大小乗經常逰化為任至漢¶永平三年中明
皇帝夜夢金人飛空而至乃¶大集羣臣以占所夢通
人傅毅奏答臣聞西¶域有神其名曰佛陛下所夢將
必是乎帝以¶為然即遣中郎蔡愔博士弟子秦景等
使往¶天竺尋訪佛法愔等於彼遇見摩騰乃邀還¶漢
地騰誓志&KR0042;通不憚疲苦冒渉流沙至乎¶雒邑明帝
甚加賞接於城西門外别立精舍¶以處之漢地有沙
門之始也¶又漢明帝逺召摩騰法師來至雒陽於城
西¶雍門外立白馬寺是漢地伽藍之始也相傳¶云外
<pb:KR6s0002_SBCK_020-13b>
國國王嘗毁破諸寺唯招提寺未及毁¶壊夜有一白
馬遶塔悲鳴即以告王王即¶停壊諸寺因改招提以
為白馬故諸寺立名¶多取則焉¶又漢雒陽白馬寺有
竺法蘭是中天竺人自¶言誦經論數萬章為天竺學
者之師時蔡愔¶既至彼國蘭與摩騰共契逰化遂相
隨而來¶㑹彼學徒留礙蘭乃間行而至既逹雒陽與¶
騰同止少時便善漢言愔於西域獲經即為¶翻譯所
謂十地㫁結佛本行四十二章經等¶五部移都冦亂
四部失本不傳江左唯四十¶二章經今見在可二千
餘言漢地見存於此¶漢地諸經之始也蘭後卒於雒
<pb:KR6s0002_SBCK_020-14a>
陽春秋六十¶餘矣¶又漢明帝時天竺國竺法師將畫
釋迦倚¶像是優填王栴檀像師第四作也既至雒<md:KR6s0002_T_012-0379c>¶陽
明帝即令畫工圖冩置清涼㙜中及顯節¶陵王上舊
像今不復存焉漢地之始此像初¶也(魏書亦明漢明/帝時三寶初來)
(之/義)昔漢武帝穿昆明池底得黒¶灰以問東方朔朔云
不解可問西域胡僧¶後法蘭既至衆人追以問之蘭
云世界終盡¶劫火洞燒此灰是也朔言有徴信者甚
衆¶
昔維衛及迦葉石像以西晉愍帝建興元年¶像汎海
而入乎吳松江滬瀆口遥見海中¶有二人浮㳺水上
<pb:KR6s0002_SBCK_020-14b>
漁人莫能就視延巫師祝¶則謂為海神祭酒則疑是
仙靈或振鐸以請¶或巾褐往祈並濤涌霧曀逆流逺
去奉黄老¶者謂是天師往迎風浪如故吳縣朱應¶素
奉正法廼請東靈寺帛尼并信齋戒者數¶人共往迎
像於是雲銷日朗風霽波息乗¶流自到轉身示銘始
接登舟其輕如羽末¶載大車其重若山及處像於吳
時舊寺通&KR0007;¶精舍事源委曲已詳舊碑至齊永明七
年又¶有瑞石浮海來入吳境質堅貞固光采鮮潤¶駕
潮截瀾汎若松舟時主書朱法讓即先獲¶石像朱應
之曽孫也被使至吳獲石像獻㙜¶是時齊武皇帝初
<pb:KR6s0002_SBCK_020-15a>
建禪靈重構七層壯羙莊¶嚴而瑞像不逺而至恊時
應機朝士僉議以為¶宜矜妙貺式影法身乃命石匠
雷卑石等造¶釋迦文像身坐髙三尺五寸連光及座
通髙¶六尺五寸盡鐫琢之竒極金艧之巧克孚¶頭相
元副幽禎竊惟石性本沉神感則浮¶越海適吳隔代
荐至雖古今異造而總歸七¶佛獲瑞之人復緣朱氏
祕契冥期終始如一¶故追序前事以表厥證宋世所
獲二石像立<md:KR6s0002_T_012-0380a>¶髙七尺銘其背上一名維衛佛二名迦
葉佛¶莫識年代而字分明在吳郡通&KR0007;寺齊威所¶造
瑞石像舊在禪靈寺
<pb:KR6s0002_SBCK_020-15b>
齊文宣皇帝時有先師統上家世涼州年至¶十三發
誓西行至宋元徽三年五月遂發京¶師到五年方到
芮芮進到于闐國臨發之¶日有一僧於宻室之中出
銅函一枚手授先¶師曰此函有佛牙方一寸長三寸
可將還南¶方廣作利益先師歡喜頂受如覩佛身此
僧¶又云我於烏纒國取此佛牙甚為艱難又獲¶銅印
一枚國王面像以封此函先師後聞諸¶僧共議云烏
纒國失却佛牙不知何國福徳¶僧當獲供養先師聞
已私懐黙喜倍加尊¶敬於是賫還鍾山十有五載雖
復親近而弟¶子莫知唯宻呈靈相寺法頴律師頂戴
<pb:KR6s0002_SBCK_020-16a>
苦勤¶出示舊聞&KR0027;兹一僧莫知眞僞心多疑僞是¶時
司徒竟陵王文宣王㓜含勝慧結志隆雲¶誠感懇徴
亟發靈應以永明七年二月八¶日於西第在内堂法
㑹見佛從東來威容顯¶曜文宣望身頂禮因而侍立
自覺已冠裁及¶趺踝佛俛而微笑既而咳唾白如凝
雪以¶手承捧變爲玉稻後移鎮東府以六月二十¶九
日又夢往定林見先師稱病而卧因問¶生老病死五
通未免法師衣鉢之餘寧可營¶功徳不對曰貧道庫
中有無價神寳敬以憑¶託宜自取之依言往求見有
函匱次第開視¶多是經像末見小函懸在虚空取而
<pb:KR6s0002_SBCK_020-16b>
開之光¶色不恒始言是像而復非像既云非像而復¶
是像文宣從夢而覺心知休徴明旦即遣左<md:KR6s0002_T_012-0380b>¶右楊曇
明宻夢證法師庫中必有異寳宜以¶恵示先師造次
之間謂求俗真珠不意是¶牙乃修常答㫖續更尋思
中夜方悟以事難¶傳説乃躬自到府具敘本源貧道
唯示頴律¶師一人更無知者今檀越感通㝠應信而
有¶徴便是不可思議其迹已現寧敢久辱威¶神以廢
佛事今奉歸供養後經三日自送東¶府文宣得牙十
許日又夢在空中狀若牛角¶長三尺餘神光洞發燭
其右臂俄覩一蠟¶像亦三尺瞬目而語三稱極佳先
<pb:KR6s0002_SBCK_020-17a>
師又於¶于闐得舍利十五枚處處分布枳園禪靈起¶
刹之時悉皆得分以一枚送與文宣文宣時¶東宫即
取浄水試其真偽浮在鉢中俄頃不¶見道俗數十精
心撿覔永不能得内外周廻¶莫不疲怠文宣方竭誠
懴俄爾之間復¶於向處忽見在地光髙尺餘色彩炳
曜衆¶咸共覩莫不讚羙先師所餘二枚各一銀函¶封
題府篋後更撿視與函俱失垂三載後開¶取佛牙忽
於本篋還復得之先有二枚而長¶獲一甕成三枚同
在一處但先銀函猶遂失¶焉故神化不可測度矣文
宣素聞西方有佛¶牙髪喜躍特深到建元三年啓髙
<pb:KR6s0002_SBCK_020-17b>
皇帝¶遣外國沙門曇摩多羅索供養之具以申䖍¶仰
又造小形寳帳擬送西域既而逗留如¶有所得俄而
先師届都果獲靈瑞即此寳帳¶廻以供養冥理相契
非一朝焉文宣後造寳¶䑓以盛帳製寳藏以貯函敬
事尊重頃厯¶心力矣(右前諸事岀漢法内傳/并雜史髙僧傳等録)¶
隋國師智者天台山國清寺釋智顗俗姓陳<md:KR6s0002_T_012-0380c>¶氏頴川
人也宿徳英賢自古罕儔常樂山¶居静慮習禪道俗
欽敬君臣識重顗初徃天¶台先有青州僧定光久居
此山積三十載定¶慧兼習蓋神人也既達彼山與光
相見即¶陳賞要光曰大善知識憶吾早年山上揺¶手
<pb:KR6s0002_SBCK_020-18a>
相喚不乎顗驚異焉知通夢之有在也時¶以陳太建
七年秋九月矣又聞鐘聲滿谷衆¶咸怪異光曰鐘是
召集有緣爾時住也顗¶乃卜居勝地是光所住之北
佛壟山南螺¶溪之源處既閑敞易得尋真地平泉清
徘徊止宿俄見三人皂幘絳衣執疏請云可於¶此行
道於是創建草菴&KR0035;以松果數年之¶間造展相從復
成衢㑹光曰且隨宜安堵¶至國清時三方總一當有
貴人為禪師立寺¶堂宇滿山矣時莫測其言也顗後
於寺北&KR0160;¶頂峯獨浄頭陀大風㧞木雷霆震吼螭魅
千¶群一形百狀吐火聲呌駭畏難陳乃抑心¶安忍湛
<pb:KR6s0002_SBCK_020-18b>
然自失又患身心煩痛如彼火燒¶又見亾沒二親枕
顗膝上陳苦求哀顗依止¶法忍不動如山故使强軟
兩緣所感便滅忽¶致西域神僧告曰制敵勝怨乃可
為勇文多¶不載陳宣帝下詔曰禪師佛法雄傑時匠
所¶宗訓兼道俗國之望也宜割始豐縣調以¶充衆費
蠲兩户民用供薪水天台山縣名¶為安樂令陳郡&KR0061;
子雄崇信正法每夏常講¶淨名忽見三道寳階從空
而降有數十梵僧¶乗階而下入堂禮拜手擎香鑪遶
顗三帀久¶之乃滅及大衆同見驚歎山喧其行達靈¶
感咸皆如此不可具述於開皇十七年十<md:KR6s0002_T_012-0381a>¶一月二十
<pb:KR6s0002_SBCK_020-19a>
二日忽語衆吾將去矣言已端坐¶如定而卒於天台
山大石像前春秋六十有¶七至於滅後而多靈驗到
仁夀末年已前忽¶振錫被衣猶如平昔凡經七現重
降山寺一¶還佛壟語弟子曰案行故業各安&KR0046;耶舉
衆¶皆見伸敬言問良久而&KR0046;¶
唐潞州法住寺釋曇榮俗姓張氏定州人也¶神厲氣
清觀榮勤攝隨緣通化曽無執著每¶年春夏立方等
般舟至於秋冬各興禪誦乃¶告衆曰舍利之徳挺變
無方若苦業有銷請¶祈可遂乃人人前别置水鉢加
以香鑪通夜¶苦求至明鉢内總獲舍利四百餘粒後
<pb:KR6s0002_SBCK_020-19b>
時所¶住堂舍忽自崩壊龕像舍利宛然挺出布在¶庭
中一無所損又至貞觀七年清信士常凝¶保等請榮
於州治法住寺行方等懴法至七¶月十四日有本寺
沙門僧定者戒行精固¶於道場内見大光明五色間
起從上而下中¶有七佛相好非常語僧定云我是毗
婆尸如¶來無所著至真等正覺以汝罪銷故來為證¶
然非本師不與受記如是六佛皆同此詞最¶後一佛
云我是汝本師釋迦牟尼也為汝罪¶銷故來授記曇
榮是汝滅罪良緣於賢劫中¶名普寧佛汝身器清浄
後當作佛名為普明¶若斯之應現感靈祥信難圖矣
<pb:KR6s0002_SBCK_020-20a>
以貞觀十三¶年卒於法住寺春秋八十有五(右二人/岀唐髙)
(僧/傳)<md:KR6s0002_T_012-0381b>¶敬佛篇第六之一
　¶述意部¶¶¶
夫至人應感慈赴物機色相光明振徳於¶甘露之澤
影留圖像遣化於日&KR0046;之運所以¶忉利暫隔猶致刻
檀之聖容况堅固長晦孰¶㤀疇冩之心哉是故發源
西國則優填創其¶始移教東域則漢明肇其初沿兹
而來匠者¶踵武聿追法身備極珍寳金石珠玉之飾
土¶木繡畫之資莫不即心致巧因兹呈妙昔¶晉代僧
<pb:KR6s0002_SBCK_020-20b>
衆創造緯絶宋齊帝王製作日新¶多未記銘懼或失
源今録其殊勝垂範表益¶也¶
　念佛部¶
夫大聖有平等之相弟子有稱揚之徳故十¶方諸佛
同出於淤泥之濁三身正覺俱坐於¶蓮㙜之上隨念
何相皆得利益所謂始從出¶家終成正覺於其中間
道&KR0035;降魔鹿野説法¶相好圓滿光明炳著身色清浄
事等鎔金面¶貌端嚴猶如滿月齒同珂雪髪似光螺
目譬¶青蓮眉方翠桞八音響亮萬相雍容五眼洞¶明
六通遥颺懸河寫辯連注投機圓三&KR0039;以¶成身具五
<pb:KR6s0002_SBCK_020-21a>
分而爲體帶權實以度物隨眞應¶以化人或扇廣大
之慈風灑滂沱之法雨能<md:KR6s0002_T_013-0381c>¶使身田被潤即吐無上之
芽心&KR0035;既榮便¶茂不彫之葉不來相而來不見相而
見爲衆¶生故隨緣應現十方十億並願歷侍三千大¶
千俱得親承長種福田廣興供養吐邪倒之¶根㧞貪
嗔之本修念佛之因證見佛之果故¶法&KR0160;經偈云¶
　　若人散亂心　入於塔廟中¶　一稱南無佛
　　皆已成佛道
又譬喻經云昔有國王煞父自立有阿羅漢¶知此國
王不久命終計其餘命不過七日若¶命終後必墮阿
<pb:KR6s0002_SBCK_020-21b>
鼻地獄一劫受苦此阿羅漢¶尋往化之勸教至心稱
南無佛七日莫絶臨¶去重告慎莫忘此王便叉手一
心稱説晝夜¶不廢至于七日便即命終魂神趣向阿
鼻地¶獄乗前念佛至地獄門知是地獄即便大¶聲稱
南無佛獄中罪人聞稱佛聲皆共一時¶稱南無佛地
獄猛火即時化滅一切罪人皆¶得解脱出生人中後
阿羅漢重為説法得須¶陀洹以是因緣稱佛名號所
獲功徳無量無¶邉不可為喻¶又觀佛三昧經云昔佛
在世時佛為父王及¶諸大衆説觀佛三昧經佛有三
十二相八十¶種好身真金色光明無量時座下有五
<pb:KR6s0002_SBCK_020-22a>
百釋¶子以罪障故見佛色身猶如灰色羸婆羅¶門見
已號哭自㧞頭髪舉身投地鼻中血出¶佛安慰曰汝
勿號哭吾為汝説過去有佛名¶毗婆尸入湼槃後於
像法中有一長者名¶日月徳有五百弟子聰明多智
無不貫練其¶父長者信敬三寳常為諸子説佛法義
諸子<md:KR6s0002_T_013-0382a>¶邪見都無信心後時諸子同遇重病父到兒¶前
泣淚合掌語諸子言汝等邪見不信佛法¶今無常刀
切割汝身為何所怙有佛世尊名¶毗婆尸汝可稱名
諸子聞已敬父言故稱南¶無佛復教稱法及稱僧名
稱已命終由稱佛¶故生四天王天天上夀盡以前邪
<pb:KR6s0002_SBCK_020-22b>
見還墮地獄¶獄卒羅刹以&KR0044;鐵义刺壊其眼受是苦
時憶¶父教稱念佛因緣從地獄出來生人中貧窮¶下
賤後式佛出亦得值遇但聞佛名不¶覩佛形後隨葉
佛拘樓秦佛拘那含佛迦葉¶佛亦皆聞名不見其形
以聞如是六佛名故¶今得與我同生釋種我身端嚴
如閻浮金汝¶見灰色羸婆羅門皆由前世邪見故爾
汝今¶可稱過去佛名并稱汝父亦稱我名及彌勒¶佛
稱已作禮及向大衆大徳衆僧五體投地¶發露懴悔
邪見之罪請人受教懴悔訖已見¶佛金色如須彌山
見已白佛我今見佛三十¶二相八十種好無量光明
<pb:KR6s0002_SBCK_020-23a>
作是語已得須陀¶洹求佛出家得阿羅漢三明六通
具八解脱¶佛告比丘我滅度後若稱我名南無諸佛
所¶獲福徳無量無邉¶又觀佛三昧經云昔過去久逺
有佛出世號¶釋迦牟尼滅度之後有一王子名曰金
幢憍¶慢邪見不信佛法有一比丘名定自在語王¶子
言世有佛像衆寳嚴飾極為可愛可暫¶入塔觀佛形
像王子即隨共入塔中見像相¶好白比丘言佛像端
嚴猶尚如此况佛真身¶比丘告言汝今見像不能禮
者應當合掌稱¶南無佛是時王子即便合掌稱南無
佛還宫<md:KR6s0002_T_013-0382b>¶繫念塔中像故即於後夜夢見佛像夢已歡
<pb:KR6s0002_SBCK_020-23b>
喜捨離邪見歸依三寳由一入塔稱佛善根¶命終得
值九百萬億那由他佛於諸佛所逮¶得甚深念佛三
昧得三昧故諸佛現前為其¶授記從是已來經於百
萬阿僧祇劫不墮惡¶道乃至今日獲得甚深首楞嚴
定昔王子者¶今財首菩薩是以是因緣智者應當如
是學¶念佛也¶
法苑珠林卷第二十
校譌
　第三紙(十五行拂/北藏作佛)第十九紙(十四行真宋/南藏作珍)
音釋
<pb:KR6s0002_SBCK_020-24a>
　汎(孚梵切/浮也)鐫(遵全切/刻也)驊(户華/切)驑(力求/切)嚭(普鄙切/人名)諐
(丘䖍切/與愆同)懅(其據切/懼也)毅(疑旣/切)滬(音戶滬/瀆水名)艧(屋郭切/善丹也)芮
(儒稅切/國名)踝(胡瓦切/足骨也)壟(魯男/切)
(呉江比丘明覺對/常熟居士嚴濟施貲刻此/甌寜/法&KR0080;珠林第二十卷)
(唐士登書/廬陵彭國禎刻/萬曆辛卯夏淸涼山妙徳庵識)
<pb:KR6s0002_SBCK_020-24b>

