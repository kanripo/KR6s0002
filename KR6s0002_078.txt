# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_060-0744a>
#+PROPERTY: JUAN 78

<pb:KR6s0002_WYG_078-1a>
欽定四庫全書
　法苑珠林巻七十八
　　　　　　　　　　　　唐　釋道世　撰
　祭祠篇第六十九之餘
感應緣(略引一/十三驗)¶
益州西南有石室廟神¶
廬陵太守龐企螻蛄神¶
偓佺槐山採藥父神¶
<pb:KR6s0002_WYG_078-1b>
殷大夫彭祖仙室有虎神¶
漢蔣子文死為鍾山下神¶
漢㑹稽郢縣女吳望子感神¶
晉巴丘縣有巫師感神¶
晉夏侯𤣥為司馬景王殺神¶
晉居士張應改俗祠事佛有神¶
宋陳安居廢祀神事佛有神¶
宋齊僧欽精勤奉佛有徵¶
<pb:KR6s0002_WYG_078-2a>
梁沙門釋僧融有俗施廟有徵¶
唐倪買得妻皇甫氏暴死有徵¶
益州之西雲南之東有神祠尅山石為室下有¶神奉祠之
自稱黄石國言此神張良所受黄<md:KR6s0002_T_062-0755c>¶石之靈也清淨不宰
殺諸有祈禱者持百¶張紙一雙筆一丸墨置石室中而
前請乞先¶聞石室中有聲須臾問來人何欲所言便具¶
語吉凶不見其形至今如此¶
廬陵太守太原龐企字子及自説其逺祖¶不知幾何世
<pb:KR6s0002_WYG_078-2b>
也坐事繫獄而非其罪不堪拷¶掠自誣伏之及獄將上
有螻蛄蟲行其左¶右其祖乃謂螻蛄曰使爾有神能活
我死不¶當譱乎因投飯與之螻蛄食飯盡去有頃¶復來
形體稍大意每異之乃復與食如此去¶來至數十日間
其大如豚及竟報當行刑¶螻蛄夜掘壁根為大孔乃破
械從之出去久¶時遇赦得活於是龐氏世世常以四節
祠祀¶螻蛄於都衢處後世稍怠不能復特為饌乃¶投祭
祀之餘以祠之至今猶爾¶
<pb:KR6s0002_WYG_078-3a>
偓佺者槐山採藥父也好食松實形體毛¶長七寸兩目
更方能飛行逮走馬以松子遺¶堯堯不服也時受服者
皆三百歳¶也
彭祖者殷時大夫也歴夏而至商末號七¶百歲常食桂芝
歴陽有彭祖仙室前世云禱請¶風雲莫不輒應常有兩
虎在祠左右今日祠¶之訖地則有兩虎跡也(右四事出/搜神記)¶
漢蔣子文者廣陵人嗜酒好色挑撻常自¶謂骨青死當
為神漢末為秣陵尉逐賊至鍾¶山下賊擊傷額自解綬
<pb:KR6s0002_WYG_078-3b>
縛之有頃遂死及¶吳先主之初其故吏見文於道頭乗
白馬執¶白羽侍從如平生見者驚走文追之謂曰我¶當
為此土神以福爾下民爾可宣告百姓為我¶立祠不爾
將有大咎是歳夏大疫百姓輒恐<md:KR6s0002_T_062-0756a>¶動頗有竊祠之者矣
下巫言吾祐孫氏宜為¶吾立祠不爾將使蟲入耳為災俄
有小蟲如¶麤䖟入耳皆死醫不能治百姓逾恐孫主未¶
之信也又下巫祝若不祀我將又以大火¶為災是歳火
災大發一日數十處火及公宫¶孫主患之議者以為鬼
<pb:KR6s0002_WYG_078-4a>
有所歸乃不為厲¶宜有以撫之於是使使者封子文為
中都侯¶次弟子緒為長水校尉皆加綬為立廟堂¶轉號
鍾山以表其靈今建康東北蔣山是¶也自是災厲止息
百姓遂大事之(右此一驗/出搜神記)¶
漢㑹稽郢縣東野有一女子姓吳字望子年¶十六姿容
可愛其鄉里有鼓舞解事者要之¶便往縁塘行半路忽
見一貴人端正非常人¶乗船手力十餘皆整頓令人問
望子今欲¶何之其具以事對貴人云我今正往彼便可¶
<pb:KR6s0002_WYG_078-4b>
入船共去望子辭不敢忽然不見望子既到¶跪拜神座
見向船中貴人儼然端坐即蔣侯¶像也問望子來何遲
因擲兩橘與之數數¶現形遂降情好望子心有所欲輒空
中下之¶曾思啗膾一雙鮮鯉應心而至望子芳香流¶聞
數里頗有神驗一邑共奉事經歴三年望¶子忽生外意
便絶往來(右此一驗出/續搜神記)¶
晉巴丘縣有巫師舒禮晉永昌元年病死土¶地神將送
詣太山俗人謂巫師為道人路過¶福舍門前土地神問
<pb:KR6s0002_WYG_078-5a>
吏此是何等舍門吏曰¶道人舍土地神曰是人亦是道
人便以相付¶禮入門見數千間瓦屋皆懸竹簾自然牀¶
㯓男女異處有誦經者唄偈者自然飲食¶者快樂不可
言禮文書名已至太山門而又<md:KR6s0002_T_062-0756b>¶身不至到推土地神神
云道見數千間瓦屋¶即問吏言是道人即以付之於是
遣神更錄¶取禮觀未徧見有一人八手四眼捉金杵逐¶
欲撞之便怖走還出門神已在門迎捉送¶太山太山府
君問禮卿在世間皆何所為禮¶曰事三萬六千神為人
<pb:KR6s0002_WYG_078-5b>
解除祠祀或殺牛犢¶猪羊雞鴨府君曰汝罪應上熱熬
使吏牽¶著熬所見一物牛頭人身捉鐵义义禮著¶熬上
宛轉身體燋爛求死不得已經一宿¶二日府君問主者
禮夀命應盡為頓奪其命¶校録藉餘算八年府君曰錄
來牛頭人復以¶鐵义义著熬邊府君曰今遣卿歸終畢
餘算¶勿復殺生淫祀禮忽還活遂不復作巫師(右一¶驗/出幽冥)
(記/)¶
晉夏侯𤣥字太初以當時才望為司馬景王¶所忌而殺
<pb:KR6s0002_WYG_078-6a>
之𤣥宗族為之設祭見𤣥來靈座¶脱頭置其傍悉取果
食酒肉以内頸中既畢¶還自安言曰吾得訴於上帝矣
司馬子元無¶嗣也尋而景王薨遂無子其弟文王封次
子¶為齊繼景王後攸薨攸子固嗣立又被殺¶及永嘉之
亂有巫見帝云國家傾覆正由曹爽¶夏侯𤣥二人得訴怨
得申故也(出寃/魂志)¶
晉張應者歴陽人本事俗神鼓舞淫祀咸和¶八年移居
蕪湖妻得病應請禱備至財産¶略盡妻法家弟子也謂
<pb:KR6s0002_WYG_078-6b>
曰今病日困求鬼無¶益乞作佛事應許之往精舍中見
竺曇鎧曇¶鎧曰佛如愈病之藥見藥不服雖事無益應¶
許當事佛曇鎧與期明日往齋應歸夜夢見¶一人長丈
餘從南來入門曰汝家狼藉乃爾<md:KR6s0002_T_062-0756c>¶不淨見曇鎧隨後曰
始欲發意未可責之應¶眠覺便炳火作髙座及鬼
子母座曇鎧¶明往應具説夢遂受五戒斥除神影大設
福¶供妻病即間尋都除愈咸康二年應至馬溝¶糴鹽還
泊蕪湖浦宿夢見三人以鎠鈎鈎¶之應曰我佛弟子牽
<pb:KR6s0002_WYG_078-7a>
終不置曰奴叛走多¶時應怖謂曰放我當與君一升酒
調乃放之¶謂應但畏後人復取汝耳眠覺腹痛泄痢達¶
家大困應與曇鎧闊别已久病甚遣呼之適¶值不在應
尋氣絶經日而穌活説有數人以¶鎠鈎鈎將北去下一
坂岸岸下見有鑊湯刀¶劍楚毒之具應時悟是地獄欲
呼師名忘曇¶鎧字但喚和尚救我亦時喚佛有頃一人
從¶西面來形長丈餘執金杵欲撞此鈎人曰佛¶弟子也
何入此中鈎人怖散長人引應去¶謂曰汝命也盡不復
<pb:KR6s0002_WYG_078-7b>
久生可蹔還家頌唄¶三偈并取和上名字三日當復命
過即生¶天矣應既穌即復怵然既而三日持齋頌¶唄遣
人疏取曇鎧名至日中食畢禮佛讀¶唄徧與家人辭别
澡洗著衣如眠便盡¶
宋陳安居者襄陽縣人也伯父少事巫俗鼓¶舞祭祀神
影廟宇充滿其宅父獨敬信釋法¶旦夕齋戒後伯父亡
無子父以安居紹焉安¶居雖即伯舍而理行精求淫饗
之事廢不復¶設於是遂得篤病而發則為歌神之曲迷
<pb:KR6s0002_WYG_078-8a>
悶¶惛僻如此者彌歳而執心愈固常誓曰若我¶不殺之
志遂當虧奪者必先自臠截四體乃¶就其事家人並諫
之安居不聽經積二年永¶初元年病發遂絶但心下微
暖家人不殮至<md:KR6s0002_T_062-0757a>¶七日夜守視之者覺屍足間如有風來
飃衣¶動衾於是而穌有聲家人初懼屍蹷並走避¶之既
而稍能轉動末求飲漿家人嘉之問¶從何來安居乃具
説所經見云初有人若使¶者將刀數十呼將去從者欲
縛之使者曰此¶人有福未可縛也行可三百許里至一
<pb:KR6s0002_WYG_078-8b>
城府¶樓宇甚整使者將至數處如局司所居末有¶人授
紙筆與安居曰可疏二十四通死名安¶居即如言疏名
成數通有一侍從内出揚聲¶大呼曰安居可入既入稱
有教付刺姧獄吏¶兩人一云與大械一云此人頗有福
可止三¶尺械疑論不判乃共視文書久之遂與三尺¶械
有頃見有貴人翼從數十形貌都雅謂¶安居曰汝那得
來安居具陳所由貴人曰汝¶伯有罪但宜錄治以先植
小福故蹔得遊散¶乃敢告訴吾與汝父幼少有舊見汝
<pb:KR6s0002_WYG_078-9a>
依然可¶隨我共遊觀也獄吏不肯釋械曰府君無教¶不
敢專輒貴人曰但付我不使走逸也乃釋¶之貴人將安
居徧至諸地獄備觀衆苦畧與¶經文相符遊歴未竟有
𫝊教來云府君喚安¶居安居茫懼然求救於貴人貴人
曰汝自¶無罪但以實對必無憂也安居至閤見有鉗¶梏
者數百一時俱進安居在第三既至階下¶一人服冠冕
立于囚前讀諸罪簿其第一者¶云昔娶妻之始夫婦為
誓有子無子終不相¶棄而其人本是祭酒妻亦奉道共
<pb:KR6s0002_WYG_078-9b>
化導徒¶衆得士女弟子因而姧之遂棄本妻妻常¶寃訴
府君曰汝夫婦違誓大義不終罪¶一也師資義著
在三而姧之是父子相婬<md:KR6s0002_T_062-0757b>¶無以異也付法局詳刑次讀
第二女人辭¶牒忘其姓名云家在南陽冠軍縣黄水里
家¶安爨器於竈口而此婦眠重嬰兒於竈上¶匍匐走
行糞汙爨器中此婦寤已即請謝神¶祇盥洗精熟而其
舅母罵詈此婦言無有¶天道鬼神置此女人得行穢汙
司命聞知故¶錄送之府君曰眠竈非過小兒無知又已
<pb:KR6s0002_WYG_078-10a>
請¶謝神明是無罪也舅罵詈言無道誣謗幽靈¶可錄之
來須臾而到次至安居階下人¶具讀名牒為伯所
訴云云府君曰此人事¶佛大徳人也其伯殺害無辜訾
誑百姓罪宜¶窮治以昔有小福故未加罪伯今復謗訴¶
無辜教催錄取未及至而府君遣安居還云¶若可還去
善成勝業可夀九十三努力勉之¶勿復更來也安居出
至閤局司云君可拔卻¶死名於是安居以次抽名既畢
而至向遊貴¶人所貴人亦至云知汝無他得還甚善努
<pb:KR6s0002_WYG_078-10b>
力¶修功徳吾身福微不辦生天受報於此輔佐¶府君亦
優遊富樂神道之美吾家在宛¶姓某名某君還為吾致
意深盡奉法勿犯佛¶禁可具以所見示語之也乃以三
人送¶安居出門數步有專使送符與安居謂曰¶君可持
此符經過戍邏以示之勿輒偷過偷¶過有徒讁也若有
水礙可以此符投水中即¶得過也安居受符而歸行久
之阻大江不得¶渡安居依言投符朦然如眩乃是其家
屋¶前中方地也正聞家中號慟哭泣所送三人¶勸還就
<pb:KR6s0002_WYG_078-11a>
身安居之身已臭穢吾不復能歸此¶人乃强排之踣於
屍腳上安居既愈欲驗黄<md:KR6s0002_T_062-0757c>¶水婦人故往冠軍縣尋問果
有此婦相見¶依然如有曩舊云已死得生舅即以某日
而¶亡説所聞見與安居悉同受五戒師字僧¶昊襄陽人
也末居長沙本與安居同里聞¶其口説安居之終亦親
覩果九十三焉¶
宋齊僧欽者江陵人也家門奉法年十許歳¶時善相占
云年不過三六父母兄弟甚為憂¶懼僧欽亦增加勤敬
<pb:KR6s0002_WYG_078-11b>
齋戒精苦至年十七宋¶景平末得病危篤家齋祈彌厲
亦淫祀¶求福疾終不愈時有一女巫云此郎福力猛¶盛
魔䰣所不能親自有善神䕶之然病久¶不差運命或將
有限世有探命之術少事天¶神頗曉其數當為君試効
之於野中設酒脯¶之饋燒錢經七日七夕云始有感見
見諸善¶神方為此郎祈禱蒙益兩算矣病必得愈¶無所
憂也僧欽於是遂差彌加精至其後二¶十四年而終如
巫所言則一算十二年矣(右此¶三人/出冥詳記)¶
<pb:KR6s0002_WYG_078-12a>
梁九江廬山東林寺釋僧融篤志汎博遊化¶已任曾於
江陵勸一家受戒奉佛為業先有¶神廟不復宗事悉用
給施融便徹取送寺¶因留設福至七日後主人母見一
鬼持赤索欲¶縛之母甚遑懼乃更請僧讀經行道鬼怪
遂¶息融晚還廬山獨宿逆旅時大雨雪中夜始¶眠見有
鬼兵其𩔖甚衆中有鬼將帶甲挾刃¶形奇壯偉有持胡
牀者乃對融前踞之便勵¶色揚聲曰君何謂鬼神乃無
靈耶&KR0297;拽下地¶諸鬼將欲加手融黙念觀音稱聲未絶
<pb:KR6s0002_WYG_078-12b>
即見<md:KR6s0002_T_062-0758a>¶所住牀後有一天將可長丈餘著黄皮袴褶¶手捉
金剛杵擬之鬼便驚散甲胄之屬碎為¶塵粉融嘗於江
陵勸夫妻二人俱受五戒後¶為賊引夫遂逃走執妻繫
獄遇融於路求哀¶請救融曰唯至心念觀世音更無餘
信婦入¶獄後稱念不輟因夢沙門立其前足蹵令去¶忽
覺身貫三木自然解脱見門猶閉閽司獻¶重守之計無
出理還更眠夢見向僧曰何不¶早出門自開也既聞即
起重門洞開便越席¶而東南數里將值民村天夜暗冥
<pb:KR6s0002_WYG_078-13a>
其夫先逃¶夜行晝伏二忽相遇皆大驚駭草間審問乃¶
其夫也遂共投商者逺避得免(右此一驗出/梁高僧𫝊)¶
唐兖州曲阜人倪氏買得妻皇甫氏為有疾病¶祈禱泰
山稍得瘳愈因被冥道使為伺命每¶被使即死經一二
日事了以後還復如故¶前後取人亦衆矣自云曾被遣
取鄉人龐領¶軍小女為其庭前有齋壇讀誦久不得入
少¶間屬讀誦稍閑又因執燭者詣病女處乃隨¶而入方
取得去問其取由乃府君四郎所命¶府君不知也論説
<pb:KR6s0002_WYG_078-13b>
地獄具有條貫又云地下¶訴説生人非止一二但人微
有福報追不可¶得如其有罪攝之則易皇甫見被使役
至今¶猶存今男子作生伺命者兖州見有三四人¶但不
知其姓名耳(右此一驗出/冥報拾遺)¶
　占相篇第七十
　　¶述意部¶¶
夫大教無私至徳同感凡情縁隔造化殊形¶心境相乘
苦樂報異如蠟印印泥印成文現<md:KR6s0002_T_062-0758b>¶其相可占致使在人
<pb:KR6s0002_WYG_078-14a>
畜以别響處胡漢以分¶容貴賤有晦朔之别聖凡有清
濁之異也¶
　　引證部¶
如正見經云時佛㑹中有一比丘名曰正見¶新入法服
有疑念言佛説有後世生至於人¶死皆無相報何以知
乎此問未發佛已預知¶佛告諸弟子譬如樹本以一核
種四大包毓¶自致巨盛芽葉莖節展轉變易遂成大樹¶
樹復生果果復成樹歳月增益如是無數佛¶告諸弟子
<pb:KR6s0002_WYG_078-14b>
欲踧集華實莖節更還作核可得¶以乎諸弟子言不可
得也彼已轉變日就¶朽敗核種復生如是無極轉生轉
易終皆歸¶朽不可復還使成本核也佛告諸弟子生死¶
亦如此本由癡出展轉合成十二因縁識神¶轉易隨行
而往更有父母更受形體不復識¶故不得還報譬如冶
家洋石作鐵鑄鐵為器¶成器可還使作石乎正見答言
實不可成鐵¶為石佛言識之轉徙住在中隂如成鐵¶轉
受他體如鐵成器形消體易不得復還故¶識禀受人身
<pb:KR6s0002_WYG_078-15a>
更有父母已有父母便有六閉¶一住在中隂不得復還
二隨所受身胞内三¶初生迫痛忘故識想四生隨地獄
故所識念滅¶更起新見想五已生便著食念故識念斷
六¶從生日長大習所新無復宿識佛言諸弟子¶識神隨
作善惡臨死隨行所見非故身不可¶復還識故面相答
報也未有道意無有淨眼¶身死識去隨行變化轉受他
體何得相報也¶譬如月晦夜隂以五色物著冥暗中千
萬億¶人不能視物若人把炬照之皆别五色如愚<md:KR6s0002_T_062-0758c>¶癡人
<pb:KR6s0002_WYG_078-15b>
暗蔽惡道未得道眼往來相報如月¶晦夜欲視五色終
不得見若修經戒守攝其¶意如持炬火人别五色譬如
無手欲書無目¶欲視暗夜貫針水中求火終不可得汝
諸弟¶子勤行經戒深思生死本從何來終歸何所¶得淨
結除所疑自解正見聞已歡喜奉行¶
阿育王太子法益壞目因縁經云六道各有其¶相
第一地獄相者¶
　　夫人根元　　流浪生死　　漂滯馳騁¶
<pb:KR6s0002_WYG_078-16a>
　　墮於五趣　　彼終生此　　皆有因縁¶
　　人根相貌　　今為汝説　　行步顛蹷¶
　　不自覺知　　視瞻眩惑　　恒喜多忘¶
　　舉動輕飄　　浮遊曠野　　此人乃從¶
　　活地獄來　　支節煩痛　　睡眠驚覺¶
　　夢寤凶惡　　黑繩獄來　　麤髪戾眼¶
　　長齒喜瞋　　聲濁暴疾　　合㑹獄來¶
　　語聲高大　　不知慚愧　　喜鬭喚呼¶
<pb:KR6s0002_WYG_078-16b>
　　不别真偽　　眠卧呻吟　　夢數驚喚¶
　　當知此人　　啼哭獄來　　恒喜悲泣¶
　　登高逺望　　好鬭家人　　無有親疎¶
　　言便致恚　　經宿不食　　此人本從¶
　　大啼哭來　　身大脚細　　筋力薄尠¶
　　言語噎塞　　聲如破甕　　神識不定¶
　　心無孝順　　當知此人　　阿鼻獄來¶
　　身體麤醜　　長苦寒戰　　好熱喜渴¶
<pb:KR6s0002_WYG_078-17a>
　　慳貪嫉妬　　見人施惠　　自致煩惱¶
　　此人乃從　　熱地獄來　　見火驚恐¶
　　復喜暖熱　　行步輕便　　不避時宜¶
　　所作尋悔　　復欲更施　　此人復從<md:KR6s0002_T_062-0759a>¶
　　大熱獄來　　小眼喜瞋　　所受多妄¶
　　所造短狹　　無廣大心　　見大而懼¶
　　視小歡喜　　此人乃從　　優鉢獄來¶
　　赤眼醜形　　常喜鬭訟　　誹謗賢聖¶
<pb:KR6s0002_WYG_078-17b>
　　諸得道者　　晝夜伺人　　非法之行¶
　　當知此人　　鉢頭獄來　　眼視三角¶
　　不孝二親　　生便短命　　拘牟獄來¶
　　好帶刀劍　　强撩人鬭　　必為人殺¶
　　邠持獄來　　身生瘡痍　　口氣臭處¶
　　與人無親　　曠地獄來　　形體長大¶
　　行步劣弱　　少髪薄皮　　恒多病痛¶
　　見人則瞋　　貪餮無猒　　當知此人¶
<pb:KR6s0002_WYG_078-18a>
　　從燄獄來　　體白眼青　　語便流沫¶
　　言無端緒　　好弄塵土　　見深淤泥¶
　　身卧其上　　此人乃從　　灰地獄來¶
　　卷頭黄目　　人所惡見　　臨事惶怖¶
　　劍樹獄來　　手恒執刀　　聞鬭便喜¶
　　為刃所害　　從刀獄來　　體黑咽塞¶
　　喜止冥室　　口出惡言　　熱灰獄來¶
　　薄力少氣　　不得自在　　得失之宜¶
<pb:KR6s0002_WYG_078-18b>
　　一不由已　　設見屠殺　　不離其側¶
　　當知此人　　從剝獄來　　瞋喜無常¶
　　尋知變悔　　時能辭謝　　不經日夜¶
　　懇責其心　　如被刑罰　　此人乃從¶
　　毱地獄來　　喜宿臭處　　好食麤弊¶
　　所著醜陋　　從屎獄來　　顔色醜惡¶
　　口氣麤獷　　好讒鬭人　　善香獄來¶
　　當觀此貌　　所從來處　　知之逺離¶
<pb:KR6s0002_WYG_078-19a>
　　如避劫燒　　地獄之相　　略説如是
第二畜生相者¶
　　次説畜生　　受形殊異　　專心思察¶
　　無造彼緣　　語言舒遲　　不起瞋恚¶
　　謙敬尊長　　從象中來　　身大臭穢¶
　　堪忍寒熱　　健瞋難解　　從駱駞來¶
　　逺行健食　　不避險難　　憶事識真¶
　　從馬中來　　恩和寛仁　　堪履寒熱¶
<pb:KR6s0002_WYG_078-19b>
　　所行無記　　從牛中來　　高聲無愧¶
　　多所愛念　　不别是非　　從驢中來¶
　　長幼無畏　　恒貪肉食　　衆事不難¶
　　從師子來　　身長眼圓　　遊於曠野¶
　　憎嫉妻子　　從虎中來　　毛長眼小¶
　　少於瞋恚　　不樂一處　　從禽中來¶
　　性無反覆　　喜殺害蠱　　獨樂丘塚¶
　　從狐中來　　少聲勇健　　無有婬欲¶
<pb:KR6s0002_WYG_078-20a>
　　不愛妻子　　從狼中來　　不好妙服¶
　　伺捕姧非　　少眠多怒　　從狗中來¶
　　身短毛長　　饒食睡眠　　不喜淨處¶
　　從猪中來　　毛黄卒暴　　獨樂山陵¶
　　貪食華果　　從獼猴來　　多妄强顔¶
　　無所畏難　　行知返覆　　從烏中來¶
　　情多色欲　　少於分義　　心無有記¶
　　從鴿中來　　所行返戾　　强辦耐辱¶
<pb:KR6s0002_WYG_078-20b>
　　不孝父母　　顱鳩中來　　亦不知法¶
　　復不知非　　晝夜愚惑　　從羊中來¶
　　好忘喜談　　數親豪族　　衆人所愛¶
　　鸚鵡中來　　所行卒暴　　樂人衆中¶
　　言語多煩　　鸜鵒中來　　行步舒緩¶
　　意有所䂓　　多害生𩔖　　從鶴中來<md:KR6s0002_T_062-0759c>¶
　　體小好婬　　意不專定　　見色心惑¶
　　從雀中來　　眼赤齒短　　語便吐沫¶
<pb:KR6s0002_WYG_078-21a>
　　卧則纒身　　從蚖中來　　語則瞋恚¶
　　不察來義　　口出火毒　　從鴆中來¶
　　獨處貪食　　聲響暗呃　　夜則少睡¶
　　從猫中來　　穿牆竊盜　　貪財健恐¶
　　亦無親疎　　從鼠中來　　深觀相貌¶
　　從畜生來
第三餓鬼相者¶
　　身長多懼　　以髪纒身　　衣裳垢圿¶
<pb:KR6s0002_WYG_078-21b>
　　從餓鬼來　　婬泆慳貪　　嫉彼所得¶
　　不好惠施　　從餓鬼來　　不孝父母¶
　　家室大小　　動則諍訟　　從餓鬼來¶
　　不信至誠　　所行趣為　　薄力少智¶
　　從餓鬼來　　聲壞響塞　　卒興瞋恚¶
　　食便好熱　　從餓鬼來　　恒乏財貨¶
　　空貧匱陋　　智者所嗤　　從餓鬼來¶
　　門不事佛　　不好聞法　　永絶天路¶
<pb:KR6s0002_WYG_078-22a>
　　從餓鬼來　　不敬妻子　　兄弟姊妺¶
　　人所憎嫉　　從餓鬼來　　生則孤裸¶
　　無人瞻視　　終歸來處　　不離宿縁¶
　　意志褊狹　　不好榮飾　　所行醜陋¶
　　從餓鬼來　　所為不獲　　所作事煩¶
　　人所驅逐　　從餓鬼來　　或事喜敗¶
　　不審根元　　不受人諫　　從餓鬼來¶
　　不樂靜處　　喜居厠溷　　顔貌臭穢¶
<pb:KR6s0002_WYG_078-22b>
　　從風神來　　身大喜好　　喜貪食肉¶
　　獨樂神祠　　從閲义來　　健瞋合鬭¶
　　見物貪著　　無有畏忌　　從閲义來<md:KR6s0002_T_062-0760a>¶
　　見者毛豎　　直前熟視　　如似所失¶
　　從羅刹來　　體狹皮薄　　顔色和悦¶
　　聞樂喜欣　　乾沓和來　　意好輕飄¶
　　香熏自塗　　多諸技術　　乾沓和來¶
　　恒喜歌舞　　男女所待　　先語後笑¶
<pb:KR6s0002_WYG_078-23a>
　　甄陁中來　　情性柔輭　　曉了時節¶
　　能斷漏結　　真陁羅來　　此餓鬼相¶
　　閲义羅刹
第四脩羅相者¶
　　圓眼面方　　黄體金髪　　盡備技術¶
　　阿須倫來　　直前視地　　無有疑難¶
　　見怨輒擊　　阿須倫來　　此是須倫¶
　　略説其相
<pb:KR6s0002_WYG_078-23b>
第五人相者¶
　　知趣所生　　所執不忘　　曉了事業¶
　　從人道來　　解諸幻偽　　己不為之¶
　　所作平等　　從人道來　　善惡之言¶
　　初不忘失　　不信奸偽　　從人道來¶
　　貪嫌慳嫉　　執心難捨　　盡解方俗¶
　　從人道來　　信意惠施　　解法非法¶
　　心不偏彼　　從人道來　　不失時節¶
<pb:KR6s0002_WYG_078-24a>
　　亦不懈怠　　恭敬賢聖　　從人道來¶
　　設見沙門　　持戒多聞　　至心承事¶
　　從人道來　　供事諸佛　　正法衆僧¶
　　隨時聞法　　從人道來　　聞法能知¶
　　聞惡不為　　速逮泥洹　　從人道來¶
　　此是人相　　麤説其貌
第六天相者¶
　　依須彌山　　有五種天　　本所造縁<md:KR6s0002_T_062-0760b>¶
<pb:KR6s0002_WYG_078-24b>
　　其相不同　　腰細脚麤　　恒喜含笑¶
　　智者當察　　從曲天來　　意好微妙¶
　　少於資財　　見鬭則懼　　從尸天來¶
　　身長體白　　顔色端正　　不好火光¶
　　從婆天來　　常懷悦豫　　聞惡不懅¶
　　不從彼天　　從樂天來　　思惟忍苦¶
　　好分别義　　慈孝父母　　毗沙天來¶
　　宿不樂家　　喜遊林藪　　志念女色¶
<pb:KR6s0002_WYG_078-25a>
　　從三天來　　財寶雖少　　生卑賤家¶
　　心樂清淨　　從三天來　　任己自行¶
　　所為不尅　　望斷願違　　從炎天來¶
　　意喜他婬　　不守己妻　　為鬼所使¶
　　從化天來　　承事父母　　恒法則義¶
　　彼短已受　　兜率天來　　非道求道¶
　　心無恡想　　不樂在家　　從梵天來¶
　　意願性質　　恒貪睡眠　　亦不解法¶
<pb:KR6s0002_WYG_078-25b>
　　無想天來　　六趣衆生　　各有無本¶
　　性行不同　　志操殊異
頌曰¶
　　善惡相對　　凡聖道合　　五隂雖同¶
　　六道乖法　　占侯觀容　　各知先業¶
　　惡斷善修　　方能止遏
感應縁(畧引/六驗)¶
漢黄頭郎
<pb:KR6s0002_WYG_078-26a>
漢周亞夫
宋劉齡
梁沙門¶釋琰
梁沙門釋智藏
周居士張元¶
漢文帝夢將上天而不能有一黄頭郎推而¶上之顧而
見其衣後穿覺之漸臺見¶郎鄧通衣後穿即夢中所見
也遂有寵賞¶許負相之當貧餓死乃賜蜀銅山使自鑄
<pb:KR6s0002_WYG_078-26b>
錢¶以資之富半京師文帝病癰通常嗽之帝<md:KR6s0002_T_062-0760c>¶曰誰最愛
我通對曰宜莫若太子使太子¶嗽而色難之由此含恨
文帝後崩景帝即位¶使案通擅鑄盡沒入家財卒窮餓
死¶
漢周亞夫絳侯勃之次子也初許負相之曰¶君三年而
侯五年而相其貴無上然卒以餓¶死亞夫曰嘻吾何緣
如此若既大貴又何故¶餓死負曰不然從理入口餓死
法也後三年¶絳侯世子有罪黜而亞夫襲侯及破吳楚
<pb:KR6s0002_WYG_078-27a>
有¶大功為丞相以忠蹇彊直數犯景帝竟下¶獄卒以餓
死(右二人/出漢書)¶
宋劉齡者不知何許人也居晉陵東路城村¶頗奉法於
宅中立精舍一間時設齋集元嘉¶九年三月二十七日
父暴病亡巫祝並云家¶當更有三人喪亡鄰家有道士
祭酒姓魏名¶叵常為章符誑化村里語齡曰君家衰禍
未¶已由奉胡神故也若事大道必蒙福祐不¶改意者將
來滅門齡遂揭延祭酒罷不奉法¶叵云宜焚去經像災
<pb:KR6s0002_WYG_078-27b>
乃當除耳遂閉精舍户¶放火焚燒炎熾移日而所燒者
唯屋而已經¶像旛㡧儼然如故像於中夜又放光赫然
時¶諸祭酒有二十許人亦有懼畏靈驗密委去¶者叵等
師徒猶盛意不止被髪偊步執持刀¶索云斥佛還胡國
不得留中夏為民害也齡¶於其夕如有人毆打之者頓
仆于地家人扶¶起示餘氣息遂委攣躄不能行動道士
魏¶叵其時體内發疽日出二升不過一月受苦¶便死自
外同伴並皆著癩其鄰人東安太守¶水丘和𫝊於東陽
<pb:KR6s0002_WYG_078-28a>
無疑時亦多有見者(右一人出/¶冥祥記)<md:KR6s0002_T_062-0761a>¶
梁州招提寺有沙門名琰年幼出家初作沙¶彌時有一
相師善能占相語琰師阿師子雖¶大聰明智慧鋒鋭然
命短夀不經旬日琰師¶既聞斯語遂請諸大徳共相評
論作何福勝¶得命延長大徳答云依佛聖教受持金剛
般¶若經功徳最大若能善持必得益夀琰師奉¶命入山
結志身心受持般若經餘五年既見¶延年後因出山更
見相師相師驚怪便語琰¶師云比來修何功徳得夀命
<pb:KR6s0002_WYG_078-28b>
長琰師具述前¶意故得如是相師歎之助喜無已琰師
於後¶學問優長善𢎞經論匡究佛法為大徳住持¶年逾
九十命卒於寺¶
梁鍾山開善寺沙門智藏俗姓顧氏吳郡吳¶人也有墅
姥攻相人為記吉凶百不失一謂¶藏曰法師聰辯葢世
天下流名但恨年命不¶長可至三十一矣時年二十有
九聞斯促報¶於是講解頓息竭誠脩道發大誓願不出
寺¶門遂探經藏得金剛般若受持讀誦畢命奉¶之至所
<pb:KR6s0002_WYG_078-29a>
厄暮年以香湯洗浴淨室誦經以待¶死至俄而聞空中
聲曰善男子汝往年三¶十一者是報盡期由般若經力
得倍夀矣藏¶後出山試過前相者乃大驚起曰何因尚
在¶世也前見短夀之相今年一事無沙門誠不¶可相矣
藏問今得至幾答曰色相貴法年六¶十有餘藏曰五十
為命已為不夭況復過也¶乃以由縁告之相者欣然敬
伏後記畢夀於¶是江左道俗競誦此經多有徵瑞因藏
通感¶矣以普通三年九月十五日卒於本寺春秋¶六十
<pb:KR6s0002_WYG_078-29b>
有五(右二驗出/梁高僧𫝊)<md:KR6s0002_T_062-0761b>¶
後周時有張元字孝始河北芮城人也年甫¶十六其祖
喪明三年元恒憂泣晝夜經行¶以祈福祐復讀藥師經
云盲者得視之言遂¶請七僧然七燈七日七夜轉讀藥
師經每日¶行道作天人師乃云元為孫不孝使祖喪明¶
今以燈光普施法界祖目見明元求代闇如¶此殷勤經
於七日其夜夢見有一老翁以一¶金錍療其祖目謂元
曰勿憂悲也三日¶已後祖目必差元於夢中喜躍無申
<pb:KR6s0002_WYG_078-30a>
遂即驚¶覺乃更徧告家人大小三日之後祖目果差¶(事/出)
(周/史)¶
　
　
　
　
　
　
<pb:KR6s0002_WYG_078-30b>
　
　
　
　
　
　
　
　法苑珠林卷七十八
<pb:KR6s0002_WYG_078-31a>
音釋
　螻蛄(螻落侯切蛄古/胡切螻蛄蟲名)偓佺(偓於岳切佺此緣/切偓佺仙人名)拷掠(拷/苦)
　(老切掠力仗切/拷掠箠治人也)㯓(吐盍切/與榻同)唄(蒲拜切/梵音也)撞(直江切/擊也)熬(五/勞)
　(切煎/熬也)鎧(苦亥/切)鎠(居郎切/與鋼同)坂(府逺切/坡坂也)蹔(昨濫切/與暫同)怵(丑律/切悚)
　(懼/也)惛(呼昆切心/不明也)臠(力兖切塊/切肉也)飃(紕招切/與飄同)蹷(居月切/跳也)匍
　匐(匍薄胡切匐蒲北切/匍匐兒以手行也)盥(古玩切/澡手也)踣(蒲北切/倒也)脯(方矩/切乾)
　(肉/也)饋(求位切/餉也)拽(羊列切/拖也)袴褶(袴苦故切褶席入/切袴褶騎服也)瘳(丑/鳩)
　(切病/去也)䗶(力盍切/與蠟同)毓(余六切/養¶也)眩(黄絹切目/無常主也)噎(於結切/窒也)甕
<pb:KR6s0002_WYG_078-31b>
　(於貢切/罌也)餮(他結切/貪食也)獷(古猛切/惡也)顱鳩(顱音盧鳩居求/切顱鳩鳥名)鸜
　鵒(鸜强魚切鵒余/六切鸜鵒鳥名)鴆(直禁切/毒鳥名)喑呃(喑於金切/呃於革切)圿(古八/切垢)
　(也/)嗤(赤脂切/笑也)褊(俾緬切/褊小也)懅(其據切/怖也)㪍(蒲沒切/正作勃)嘻(許之/切歎)
　(聲/)㡧(猪孟切開/張畫繒也)偊(音禹行步偊/旅曲躬進退)疽(七余切/癰疽也)墅姥(墅承/與切)
　(田廬也姥莫補/切女老之稱)錍(班麋切/正作鎞)
