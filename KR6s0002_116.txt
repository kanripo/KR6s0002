# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:17
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_088-0931c>
#+PROPERTY: JUAN 116

<pb:KR6s0002_WYG_116-1a>
欽定四庫全書¶
　¶¶法苑珠林卷一百十六¶¶
　　　　　　　　　　　　唐　釋道世　撰¶
　送終篇第九十七
　　¶述意部¶¶
惟四大毒器有⬤斯充六賊狂主是境皆著¶無復逆流
之期唯有循環之勢至如析一毛¶以利天下則恡而弗
為撤一飡以續餘糧<md:KR6s0002_T_097-0998a>¶則惜而不與淪滯生死封執有為
<pb:KR6s0002_WYG_116-1b>
諸佛為¶其斂眉菩薩於兹泣血竊見俗徒貴勝父母¶喪
亡多造𦵏儀廣殺生命聚集親族供待賔¶客茍求現勝
不避業因或畏外譏不循内¶典所以父亡於斯重苦母
終偏增湯炭是¶以宛轉三界綿厯六道四趣易歸萬劫
難啓¶痛慈母之幽靈愍逆子之酬毒但亢陽如久¶必思
甘雨之澤災癘若多尅待良醫之藥惟¶斯考妣既是凡
夫能無惡業罪因不滅苦¶報難排若不憑諸勝福樂果
何容得證庶¶使臨終發願令入屍陁𦵏具資身並修功
<pb:KR6s0002_WYG_116-2a>
徳¶冀濟飛走之飢得免將來之債也¶
　　捨命部
如十二品生死經云佛言人死有十二品¶何等十二一
曰無餘死者謂阿羅漢無所著¶也二曰度於死者謂阿
那含不復還也三¶曰有餘死者謂斯陁含往而還也四
曰學度¶死者謂須陁洹見道迹也五曰無欺死者¶謂八
等人也六曰歡喜死者謂行一心也七¶曰數數死者謂
惡戒人也八曰悔死者謂凡¶夫也九曰横死者謂孤獨
<pb:KR6s0002_WYG_116-2b>
苦也十曰縳著¶死者謂畜生也十一曰燒灼死者謂地
獄¶也十二曰飢渴死者謂餓鬼也比丘當曉¶知是勿為
放逸也¶又淨土三昧經云若人造善惡業生天墮獄¶臨
命終時各有迎人病欲死時眼自見來迎¶應生天上者
天神持天衣伎樂來迎應生¶他方者眼見尊人為説妙
言若為惡墮地獄¶者眼見兵士持刀⬤矛㦸索圍遶之
所見¶不同口不能言各隨所作得其果報天無<md:KR6s0002_T_097-0998b>¶枉濫平
直無二隨其所作天網治之¶又華嚴經云人欲終時見
<pb:KR6s0002_WYG_116-3a>
中隂相若行惡業¶者見三惡受苦或見閻羅持諸兵杖
囚執¶將去或聞苦聲若行善者見諸天宫殿伎¶女莊嚴
遊戲快樂如是勝事¶又法句喻經云昔佛在祇洹精舍
為天人¶説法有一長者居在路側財富無數正有一¶子
其年二十新為娶妻未滿七日夫婦相¶敬欲至後園上
春三月看戲園中有一柰¶樹髙大好華婦欲得華無人
取與夫為上¶樹乃至細枝枝折墮死居家大小奔赴兒¶
所呼天號哭斷絶復蘇聞者莫不傷心¶棺斂送還家啼
<pb:KR6s0002_WYG_116-3b>
不止世尊愍傷其愚往問訊¶之長者室家大小見佛悲
感作禮具陳辛¶苦佛語見者止息聽法萬物無常不可
久¶保生則有死罪福相追此兒三處為其哭¶泣懊惱斷
絶亦復難勝竟為誰子何者為¶親於是世尊即説偈言¶
　　命如花果熟　常恐㑹零落¶　已生皆有苦
　　孰能致不死¶　從初樂愛欲　可望入胞影¶
　　受形命如電　晝夜流難止¶　是身為死物
　　精神無形法¶　作命死復生　罪福不敗亡¶
<pb:KR6s0002_WYG_116-4a>
　　終始非一世　從癡愛長久¶　自作受苦樂
　　身死神不喪
長者聞偈意解忘憂長跪白佛此兒宿命作¶何罪舋盛
美之夀而便中夭唯願解説本所¶行罪佛告長者乃往
昔時有一小兒持弓<md:KR6s0002_T_097-0998c>¶箭入神樹中戲邊有三人亦在中
看樹上有¶雀小兒欲射三人勸言若能中雀世間健兒¶
小兒意美引弓射之中雀即死三人共笑¶助之歡喜而
各自去經厯生死數劫之中所¶在相㑹受罪三人中一
<pb:KR6s0002_WYG_116-4b>
人有福今在天上一¶人生海中為化生龍王一人今日
長者身是¶小兒者前生天上為天¶作子墮樹命終即生
海中為龍王作子即以¶生日金翅鳥王而取食之今日
三處懊惱涕¶泣寜可言也以其前世助其喜故此三人¶
受報如此於是世尊即説偈言¶
　　識神造三界　善不善三處¶　隂行而黙至
　　所往如響應¶　色欲不色有　一切因宿行¶
　　如種隨本像　自然報如影
<pb:KR6s0002_WYG_116-5a>
佛説偈已長者意解大小歡喜皆得須陁¶洹道¶又四分
律爾時世尊為利益衆生王命終説¶偈云¶
　　一切要歸盡　髙者㑹當墮¶　生者無不死
　　有命皆無常¶　衆生墮有數　一切皆有為¶
　　一切諸世間　無有不老死¶　衆生是常法
　　生生皆歸死¶　隨其所造業　罪福有果報¶
　　惡業墮地獄　善業生天上¶　髙行生善道
　　得無漏湼槃
<pb:KR6s0002_WYG_116-5b>
　　遣送部¶
述曰生死連環不離俗諦雖復出家志求勝<md:KR6s0002_T_097-0999a>¶道分段未
捨變易未除仍依三界隨俗遷流¶至於存亡皆依内外
臨終之日安置得所𦵏¶送威儀具存下説且論亡屍安
置南北魂¶魄不同今此略述○¶禮記禮運曰體魄則降
知氣在上死者北首¶生者南向○¶郊特牲曰魂氣歸於
天形魄歸於地故祭¶求諸隂陽之義祭義曰氣也者神
之盛魂¶也者鬼之盛○¶左傳昭二曰子産對趙景子曰
<pb:KR6s0002_WYG_116-6a>
人生死化曰¶魄既生魄陽曰魂用物精多則魂魄强是¶
以有精爽至於神明匹夫匹婦强死其魂魄¶猶能憑依
於人以為淫癘況良霄乎○¶淮南子曰天氣為魂地氣
為魄魄問於魂曰¶道何以為體魂曰以無有形乎魄曰
有形¶也若也無有何而問也魂曰吾直有所遇¶之耳視
之無形聽之無聲謂之幽㝠幽㝠者所¶以喻道而非道
也問曰既知魂與魄别今¶時俗亡何故以衣喚魂不云
喚魄答曰魂¶是靈魄是屍故禮以初亡之時以已所著¶
<pb:KR6s0002_WYG_116-6b>
之衣將向屍魄之上以魂外出故將衣喚¶魂魂識已衣
尋衣歸魄若魂歸於魄則屍¶口纊動若魂不歸於魄則
口纊不動以理¶而言故云招魂不言喚魄○蔣琬喪服
要記¶曰魯哀公𦵏其父孔子問曰寜設魂衣乎¶哀公曰
魂衣起伯桃伯桃荆山之下道逢寒¶死友人羊角哀往
迎其屍愍魂神之寒故改¶作魂衣吾父生服錦繡死於
衣被何用衣¶為<md:KR6s0002_T_097-0999b>¶問曰何須旛上書其姓名答曰旛招魂
置¶其乾地以魂識其名尋名入於闇室亦投之¶於魄或
<pb:KR6s0002_WYG_116-7a>
入於重室(直龍/切)重者也(重去/聲)以重¶之内具安祭食以存
亡各别明闇不同故鬼¶神闇食生人明食故重用蘧蒢
裹其食具¶以安重内置其坤地也○¶依如西域𦵏法有
四一水漂二火焚三土¶埋四施林五分律云若火燒時
安在石上¶不得草土上恐傷蟲故四分律云如來輪¶王
二人悉火𦵏餘人通前四𦵏者多五分¶律云屍應埋之
(此謂王法不許施身復恐夏燒殺/蟲故令埋之自外無難水林亦得)¶又依四分律及五百
問事云若見如來塔廟¶及見五種出家人塜塔大於已
<pb:KR6s0002_WYG_116-7b>
者皆須展¶轉依生時年臘而設禮之若一切白衣見出¶
家人塜塔不簡大小皆須敬禮¶
述曰既知如此諸道俗等若見師僧父母¶亡柩外來弔
人小於亡者至其屍所如常設¶禮已先執孝子手黙慰
弔之後至大徳所具¶展哀情弔而拜之亦見愚癡白衣
妄行法教¶展轉教他不聽禮父母叔伯尊親亡靈口云¶
我既受戒彼為鬼神故不合禮恐破戒故此¶不合教反
招無知之罪伏惟師僧等長養我¶法身父母叔伯等長
<pb:KR6s0002_WYG_116-8a>
養我生身依斯乳哺長¶大成人思此恩徳昊天難報厯
劫酬恩豈¶一生能謝不存敬恩反起慢惰繼踵鄙夫¶何
成孝子故世尊極聖尚自躬扶亡父屍¶送況下凡愚輒
生怠慢故湼槃經云知恩¶者大悲之本不知恩者甚於
畜生¶又淨飯王泥洹經云白淨王在舍夷國病篤<md:KR6s0002_T_097-0999c>¶將終
思見世尊及難陁等世尊在王舍城耆¶闍崛山中去此
懸逺五十由旬世尊在靈鷲¶山天耳遥聞父思憶聲即
共阿難等乗空而¶至以手摩王額上慰勞王已為王説
<pb:KR6s0002_WYG_116-8b>
摩訶¶波羅本生經王聞得阿那含果王捉佛手捧¶置心
上佛又説法得阿羅漢果無常對至命¶盡氣絶忽就後
世至闍維時佛共難陁在¶喪頭前肅恭而立阿難羅雲
在喪足後阿難¶陁長跪白佛言唯願聽我擔伯父棺羅
雲復¶言唯願聽我擔祖王棺世尊慰言當來世人¶皆兇
暴不報父母育養之恩為是不孝衆生¶設化法故如來
躬欲擔於父王之棺即時三¶千大千世界六種震動一
切衆山⬤峩涌沒¶如水上船爾時一切諸天龍神皆來
<pb:KR6s0002_WYG_116-9a>
赴喪舉¶聲啼哭四天王將鬼神億百千衆皆共舉¶喪白
佛言佛為當來諸不孝父母者故以¶大慈悲親欲自身
擔父王棺四王俱白佛言¶我等是佛弟子從佛聞法得
須陁洹以是之¶故我曹宜擔父王之棺佛聽四王擔父
王棺¶皆變為人一切人民莫不啼泣世尊躬自¶手執香
鑪前行詣於墓所令千羅漢往大海¶渚上取牛頭栴檀
種種香木以火焚之佛言¶苦空無常猶如幻化水月鏡
像燒身既竟爾¶時諸王各持五百瓶乳以用滅火火滅
<pb:KR6s0002_WYG_116-9b>
之後¶競共收骨藏置金剛函即於其上便共起塔¶懸繒
旛蓋供養塔廟佛告衆會父王淨飯是¶清淨人生淨居
天¶又佛母泥洹經云大愛道比丘尼即是佛¶姨母不忍
見佛後當滅度欲先滅度與除饉<md:KR6s0002_T_097-1000a>¶女五百人(即是比丘/尼也康僧)
(會法鏡經云凡夫貪染六塵猶餓夫食飯不知厭足/今聖人斷貪¶除六情饑饉故號出家尼為除饉女也)以
手摩佛足遶佛三帀稽¶首而去現神足徳於自座没從
東方來在虚¶空中作十八變八方上下亦復如是放大
光¶明以照諸冥上曜諸天五百除饉變化俱然¶同時泥
<pb:KR6s0002_WYG_116-10a>
洹佛勸理家作五百轝牀麻油香華¶樟柟梓材事各五
百真伎正音當以供養一¶切凡聖覩之莫不哀泣闍維
畢捧舍利詣佛¶所於是四方各二百五十應真神足飛
來稽¶首佛足至舍利所千比丘俱皆就坐佛告¶阿難取
舍利盛之以鉢著吾手中阿難如命¶告諸比丘斯聚舍
利本是⬤身凶愚急暴嫉¶妬隂謀敗道壊徳今母能拔
興丈夫行獲應¶真道遷靈卒無何其健哉勅令興廟供
養¶又增一阿含經云佛告阿難陁羅雲汝等轝¶大愛道
<pb:KR6s0002_WYG_116-10b>
身我當親自供養爾時釋提桓因四¶天王等前白佛言
唯願勿自勞神我等自¶當供養佛言止止所以然者父
母生子多¶有所益長養恩重乳哺懐抱要當報恩不得¶
不報過去未來諸佛母先取滅度諸佛皆¶自供養耶維
舍利也時毗沙門天王使諸鬼¶神往栴檀林取栴檀薪
至曠野之間佛躬¶自轝牀一腳阿難轝一腳飛在虚空
往至¶塜間爾時佛自取栴檀木著大愛道身上佛¶言有
四人應起塔供養一者佛二者辟支¶佛三者漏盡阿羅
<pb:KR6s0002_WYG_116-11a>
漢四者轉輪聖王皆以¶十善化物故爾時人民即取舍
利各起塔供¶養依襍阿含經愛道姨母即是難陁親母¶
也<md:KR6s0002_T_097-1000b>¶又增一阿含經云四部弟子中略取前後者¶且列八
人比丘中最初得道者如拘隣比丘¶善能勸化不失威
儀最後得道者如須跋陁¶羅臨得道日入般湼槃比丘
尼中最初得道¶者如大愛道尼最後得道者如陁羅俱
夷國¶尼優婆塞中最初得道者如商客男最後得¶道者
如俱夷那摩羅優婆夷中最初得道者¶如難婆女最後
<pb:KR6s0002_WYG_116-11b>
得道者如藍優婆夷¶
　　受生部¶
夫生則八識扶持死則四大離散迅矣百齡¶終歸摩滅
巡環三界運轉靡停故經曰有¶始必終既生則滅聖教
不虚目覩交臂所¶以於此緣中略述六門¶
第一門中臨命終時檢身泠熱驗其善惡具¶知來報故
瑜伽論云此有情者非色非心¶假為命者大小皆同死
通漸頓諸師相傳造¶善之人從下泠觸至䐡以上煖氣
<pb:KR6s0002_WYG_116-12a>
後盡即¶生人中若至頭面熱氣後盡即生天道若¶造惡
者與此相違從上至腰熱後盡者生於¶鬼趣從腰至膝
熱氣盡者生於畜生從膝¶已下乃至腳盡生地獄中無
學之人入¶湼槃者或在心煖或在頂也然瑜伽論云¶羯
羅藍義最初託處即名肉心如是識於此¶處最初託即
從此處最後捨釋云依瑜伽¶論由造善上生故從下漸
捨至肉心後方¶説上捨由造惡生下故先從上捨至肉
心後¶方從下捨也○¶俱舍論云若人正死於身分中意
<pb:KR6s0002_WYG_116-12b>
識斷¶滅若一時身死根共意識一時俱滅若人次<md:KR6s0002_T_097-1000c>¶第死
此中偈曰¶
　　次第死腳䐡　於心意識斷¶　下人生不生
　　中上非惡道
論中釋曰若人必往惡道受生及人道如此¶等人次第
於阿羅漢此人於心意識斷絶有¶餘部説於頭上何以
故身根於此等處與意¶識俱滅故若人正死此身根如
熱石水漸漸¶縮減於腳等處次第而滅釋云俱舍論述¶
<pb:KR6s0002_WYG_116-13a>
小乗義故云身於此等處與意識俱滅若依¶大乗身根
於此等處與本識俱滅也¶
第二受生方法者依俱舍論云為行至應¶生道處故起
此中隂衆生由宿業勢力所生¶眼雖住最逺處能見應
生處於中見父¶母變異事若變成男於母即起男人欲
心若¶變成女於父即起女人欲心倒此心起瞋¶此中有
衆生由二起顛倒心故求欲戲往至¶生處是即樂得屬
已是時不淨已至胎處¶即生歡喜仍託彼生從此刹那
<pb:KR6s0002_WYG_116-13b>
是衆生五隂¶和合堅實中有五隂即滅如此方説受生¶
若胎是男依母左脇面向母背蹲坐若胎是¶女依母右
脇向母腹而住若胎非男非女¶隨欲𩔖託生住亦皆如
此無有中有異於男¶女皆具根故是故或男或女託生
而住後¶時在胎中增長或作黄門若託胎卵二生¶道理
如此若衆生欲受濕生愛樂香故至生¶處此香或淨或
不淨隨宿業故若是化生¶受樂處所故至生處若爾地
獄衆生云何¶生樂處所由心顛倒故此衆生見寒風泠
<pb:KR6s0002_WYG_116-14a>
雨¶觸惱身見地獄火猛熾盛可愛欲得暖觸故<md:KR6s0002_T_097-1001a>¶往入彼
復見身為熱風光及火焰等所炙苦¶痛難忍見寒地獄
清涼愛樂冷觸故往入彼¶胎卵二生於父母變異事生
愛濕化二生不¶由託赤白為身故無此變濕生但愛著
香故¶至所生處隨業善惡所愛之香自有淨⬤化¶生但
愛所依之處地獄雖是苦處然罪人樂¶亦得愛處於中
受生何以故非愛不受生¶故論云如往昔造作能感如
此生樂見身¶是如此位見彼衆生亦爾是故徃彼先舊¶
<pb:KR6s0002_WYG_116-14b>
諸師作如此説若衆生年三十時行殺生業¶網捕衆生
行此事時必有伴𩔖此業能感地¶獄生後於中隂中見
自身如昔年三十行網¶捕時故言位又見昔伴與昔不
差見地獄時¶如昔見江湖諸伴𩔖等相牽共入其中縁
此¶起戀即於中受生後解昔造所業雖多必¶以一業牽
地獄生或於年二十時作此業或¶三十時作此業後於
中隂中見自身如昔作¶業時少老見地獄衆生並如已
年時年時¶既相似於此衆生起戀即往就彼由此愛¶故
<pb:KR6s0002_WYG_116-15a>
受生依經部師作如此釋¶又瑜伽論云若居薄福者當
生下賤家彼於¶死時及入胎時便聞種種紛亂之聲及
自妄¶見入於叢林竹葦蘆荻等中若多福者當¶生尊貴
家彼於爾時便自聞有寂靜美妙可¶意音聲及自妄見
升宫殿等可意相見¶又俱舍論云若人臨終起邪見心
是人以先¶不善為緣故墮地獄有論師言一¶切不善皆
是地獄因此不善之餘生畜生餓¶鬼中又婬業盛故墮
畜生中如婬欲盛故<md:KR6s0002_T_097-1001b>¶生於鴿雀鴛鴦之中瞋恚盛故生
<pb:KR6s0002_WYG_116-15b>
於蚖蝮虵¶螫中愚癡盛故生猪羊蚌蛤中憍慢盛故¶生
於獅子虎狼中掉戲盛故生獼猴中慳嫉¶盛故生餓狗
中若有少分施善餘福雖生¶在畜生於中㣲樂身口二
業雖由心為主然其¶口業受報者多如罵人輕躁喻如
獼猴即生¶猴中若言貪悷如烏語如狗吠騃如猪羊¶聲
如驢鳴行如駱駝自髙如象惡如逸牛¶婬如鳥雀怯如
猫狸諂如野狐如是諸惡隨¶口受報然由三毒為本三
毒之中貪愛為重¶如捉布一頭餘則盡隨故智論云若
<pb:KR6s0002_WYG_116-16a>
不¶斷愛愛則潤生是故四生皆由愛起如説多¶欲生鳥
雀中多貪味故厠中受生又愛欲故¶卵生貪香味故受
濕生隨其所愛故起殷¶重業則受化生若殷重心樂行
罪業死時妄¶見地獄受其化生若殷重愛福上界化生
故¶成論云如樹根不拔其樹猶生貪根不拔苦¶樹常在¶
又瑜伽論云云何生我愛無間已生故無始¶樂著戲論
因已熏習故淨不淨業因已熏習¶故彼所依體由二種
因增上力故從種子¶即於是處中有異熟無間得生死
<pb:KR6s0002_WYG_116-16b>
時如稱兩¶頭低昻時等而此中必具諸根造惡業者所¶
得中有如黑羺光或隂暗夜作善業者如白¶衣光或晴
明夜俱舍論云此中有具足五¶根金剛等所不能礙須
彌山下金剛中有蝦¶蟇於中受生中有細色金剛不能
礙之有¶天眼者能見此事蟲舉所聞事證曾聞人¶説燒
鐵令熱破之見蟲<md:KR6s0002_T_097-1001c>¶
第三夀量長短者俱舍論云若不定生處於¶餘處此道
中皆得受生譬如牛於夏時欲事¶偏多狗於秋時熊於
<pb:KR6s0002_WYG_116-17a>
冬時馬於春時野干¶等欲事無時是時此衆生應生牛
中若非夏¶時則生野干中若應生狗中非時則生野¶干
中¶又俱舍小乗師有四釋不同一説極促時死¶已即受
隂生二説得住七七日滿已處¶中有不限時節三説得
住四十九日生縁未¶具死已更受亦不限時節四説隨
受生緣¶乃至經劫住不命終第五依瑜伽論云若未¶得
生縁極七日住死而復生乃至七七日受¶死生自此已
後決得生縁此與前四皆不同¶也¶
<pb:KR6s0002_WYG_116-17b>
第四通力遲速者俱舍論云此中隂遊空而¶去如人捨
命應至無量世界外受生俄頃即¶到二乗通力未出一
世界中隂已至無量世¶界外縱佛神力亦不能遮令不
往生得住餘¶道以業力定故論業通勝者據勝凡夫二¶
乗神通婆沙論云神足勝者據佛神通⬤¶也¶
第五互見不同者依俱舍論云若同生道中¶隂定互相
見若人有天眼最清淨是一道慧¶𩔖此人亦得見彼生
若報得天眼則不能見¶以最細故薩婆多部云若同於
<pb:KR6s0002_WYG_116-18a>
人道中受生¶同是人道中隂互得相見此義為定不能
見¶餘道中隂若人修得天眼此天眼則是道𩔖¶能見中
隂色若報得天眼則不能見中隂色¶中隂色細餘色故
依正量部云天道中隂備<md:KR6s0002_T_097-1002a>¶能見五道中隂色人道中隂
能見四道除天¶道中隂非其所能見如是次第除前乃
至¶地獄道中隂除前四道中隂非其所見唯¶見地獄道
中隂¶
第六身量大小者俱舍論云身量如六七嵗¶小兒而識
<pb:KR6s0002_WYG_116-18b>
解聰利若菩薩在中隂如圓滿¶少病人具大小相是故
雖在中隂正欲入胎¶而能徧照萬俱胝剡浮洲¶頌曰¶
　　髙堂信逆旅　壊業理常牽¶　玉匣方委觀
　　金臺不復延¶　挽聲隨逕逺　蘿影帶松懸¶
　　詎能留十念　唯應逐四縁¶　幻工作同異
　　泡浮作多身¶　愚俗諍人我　誰復非謂真¶
　　謬者疑久固　達者知幻賔¶　親疎既無定
　　何勞非蒼旻
<pb:KR6s0002_WYG_116-19a>
感應縁(略引一/十九驗)¶
漢山陽有女孕未生二月兒啼腹中¶
漢朔方廣牧女趙春病死棺殮六日出棺¶
漢李妖死十四日後生¶
漢陳留史姁臨死遺囑有徵¶
漢馮貴人亡死將百嵗賊發塜顔色如故¶
漢遼西人見遼水中浮棺内人語云¶是伯夷之弟孤竹
　君也¶
<pb:KR6s0002_WYG_116-19b>
漢北海營陵有道人能令人與已死人相見¶
漢武帝幸李夫人後卒武帝見之帳中¶
晉杜錫家𦵏而婢誤不能出經十年開塜¶而婢尚生<md:KR6s0002_T_097-1002b>¶
漢洛陽沙門達多發墓得生人死來十二年¶
晉唐遵暴死經夕見有靈徵可驗¶
晉沙門訶羅竭存亡皆有靈徵神異難測¶
晉沙門竺法慧存亡亦有靈徵神化難測¶
宋沙門慧逺有弟子名黄遷存亡有驗¶復出二驗
<pb:KR6s0002_WYG_116-20a>
宋時有一人忘其姓寢起魂復在被中眠
宋時有兒將死逺方魂歸報父母
隋沙門𤣥景存亡亦有徵祥可驗¶
唐裴則男暴死而蘇説㝠道可驗¶復出一驗
唐崔軌卒後於妻家請立靈
漢哀帝建平四年四月山陽方有女子田無¶嗇孕未生
二月兒啼腹中及生不舉𦵏之陌¶上三日有人過聞兒
啼聲母掘養之¶
<pb:KR6s0002_WYG_116-20b>
漢平帝元始元年二月朔方廣牧女子趙春病¶死棺殮
六日出在棺外自言見夫死父¶曰年二十七汝不當死
太守譚以聞説曰¶至隂為陽下人為上其後王莽簒位¶
漢建安中李妖死十四日復生其語具作鬼¶神獻帝初
平中長沙桓氏死月餘其母聞棺¶中有聲發之遂生¶
漢陳留考城史姁字威明年少時嘗得病臨¶死謂其母
曰我死當復生埋我以竹杖柱¶我瘞上若杖拔掘出我
及死埋之柱如其¶言七日往視之杖果拔出即掘屍出
<pb:KR6s0002_WYG_116-21a>
活走¶至井上浴已平復如故復與隣人乗船至下¶邳賣
鋤不時售思欲歸謂人曰我方暫歸人¶不信之何有千
里暫得歸耶答曰一宿便還¶即不相信作書取報以為
驗實其一宿便¶還果得報書具知消息考城令江夏⬤
賈和¶聞之姊病在鄉里欲急知消息請往省之¶路遥三
千再宿報書具知委曲¶
漢馮貴人亡死將百嵗盗賊發塜顔色如故<md:KR6s0002_T_097-1002c>¶但肉微冷
羣賊幸之致相妬忌然後事覺¶
<pb:KR6s0002_WYG_116-21b>
漢令支縣有孤竹城古孤竹之國也靈帝光¶和元年遼
西人見遼水中有浮棺欲斫破之¶棺中人語曰我是伯
夷之弟孤竹君也海水¶壊我棺槨是以漂流汝斫我何
為人懼不¶敢斫因為立廟祀祠吏民有欲發視者皆¶無
病而死¶
漢北海營陵有道人能令人與已死人相見¶其同郡人
婦死已數年聞而往見之曰願令¶我一見亡婦死不恨
矣道人曰可卿往見¶之若聞鼓聲疾出勿留乃語其相
<pb:KR6s0002_WYG_116-22a>
見之術於¶是與婦言語悲喜恩情如生良久聞鼓音¶聲
恨恨不能得住當出戸時奄⬤其衣裾戸¶間掣絶而去
至後嵗餘此人身亡室家𦵏¶之開塜見婦棺蓋下有衣
裾¶
漢武帝幸李夫人夫人後卒帝哀思不已¶方士少翁言
能致其神乃施帷帳明燈燭帝¶遥望見美女居帳中如
李夫人之狀而不得¶就視之¶
晉杜錫家𦵏而婢誤不得出後十餘年開塜¶附𦵏而婢
<pb:KR6s0002_WYG_116-22b>
尚生其始如瞑有頃漸問之自¶謂當一再宿耳初婢埋
時年至十五及開¶塜後更生十五六年嫁之有子(右此/九驗)
(出搜神/記¶言)
魏菩提寺西域人所立也在慕義里沙門¶達多發墓取
塼得一人以送時太后與魏明¶帝在華林都堂以為妖
異謂黄門侍郎徐紇¶曰上古已來頗有此事不紇曰昔
魏時發¶塜得霍光女壻范明友家奴説漢朝廢立與¶史
書相符不足為異也后令紇問其姓名<md:KR6s0002_T_097-1003a>¶死來幾年何所
<pb:KR6s0002_WYG_116-23a>
飲食死者答曰臣姓崔名¶涵字子洪博陵安平人父名
暢母姓魏家¶在城西埠財里死時年十五今乃二十七
在¶地下十二年常似醉卧無所食也時復遊行¶或遇飲
食如似夢中不甚辨了后即遣門¶下録事張儁詣埠財
里訪涵父母果有崔暢¶其妻姓魏儁問暢曰卿有死兒
不暢曰有¶息子涵年十五而亡儁曰為人所發今日蘇¶
活在華林園主上遣我來相問暢聞驚怖¶曰實無此兒
向者謬言儁還具以實聞啓后¶后遣儁送涵向家暢聞
<pb:KR6s0002_WYG_116-23b>
涵至門前起火手持¶刀魏氏把桃杖拒之汝不須來吾
非汝父¶汝非我子急手速去可得無殃涵遂舍去遊¶於
京師巷内常宿寺門下汝南王賜黄衣一¶通性畏日不
仰視天又畏水火及兵刃之屬¶常走於路疲則止不徐
行也時人猶謂是鬼¶洛陽大市北有奉終里内里内之
人多賣送¶死之具及諸棺槨涵謂曰柏棺勿以桑木¶為
榱人問其故涵曰吾在地下見發鬼兵¶有一鬼稱是柏
棺應免兵主吏曰你雖柏¶棺桑木為榱遂不免兵京師
<pb:KR6s0002_WYG_116-24a>
聞此栢木¶踴貴人疑賣棺者貸涵故發此言(見洛陽/寺記)¶
晉唐遵字保道上虞人也晉太元八年暴病¶而死經夕
得蘇云有人呼將去至一城府未¶進頃見其從叔自城
中出驚問遵汝何故來¶遵答違離姑姊並厯年載欲往
問訊本明當¶發夜見數人急呼來此即時可得歸去而¶
不知還路從叔云汝姑喪已二年汝大姊兒¶道文近被
録來既蒙恩放仍留看戲不即<md:KR6s0002_T_097-1003b>¶還去積日方歸家已殯
殮乃入棺中又揺¶動棺器冀望其家覺悟開棺棺遂至
<pb:KR6s0002_WYG_116-24b>
路落¶檀車下其家或欲開之乃問卜者卜云不¶吉遂不
敢開不得復生今為把沙之役辛¶勤極苦汝宜速去勿
復住此且汝小姊又已¶喪亡今與汝姑共在地獄日夕
憂苦不知¶何時可得免脱汝今還去可語其兒勤修功¶
徳庶得免之於此示遵歸路將别又囑遵¶曰汝得還生
良為殊慶在世無幾儵如風塵¶天堂地獄苦樂報應吾
昔聞其語今覩其實¶汝宜深勤善業務為孝敬受法持
戒慎不¶犯一去人身入此罪地幽窮苦酷自悔¶何及勤
<pb:KR6s0002_WYG_116-25a>
以在心不可忽也我家親屬生時¶不信罪福今並遭塗
炭長受楚毒燋爛傷痛¶無時暫休欲求一日改惡為善
當何得耶悉¶我所具故以囑汝勸化家内共加勉勵言¶
已涕泣因此而别遵隨路而歸俄而至家¶家治棺將竟
方營殯殮遵既附屍屍尋氣¶通移日稍差勸示親識並
奉大法初遵姑¶適南郡徐漢長姊適江夏樂瑜于小姊¶
適吳興嚴晚途路懸逺久斷音息遵既差¶遂至三郡尋
訪姑及小姊姊子果並喪亡¶長姊亦説兒道文殮後棺
<pb:KR6s0002_WYG_116-25b>
動墮車皆如叔言¶既聞遵説道文横死之意姊追加痛
恨重為¶製服(右此一驗/出冥祥記)¶
晉洛陽有釋訶羅竭者本⬤陽人少出家¶誦經二百萬
言性虚𤣥守戒節善舉措美容¶色多行頭陁獨宿山野
晉武帝太康九年暫¶至洛陽時疫疾甚流祝者皆愈至
晉惠帝<md:KR6s0002_T_097-1003c>¶元康元年迺入上婁至山石室中坐禪此¶室去
水既逺時人欲為開澗竭曰不假相¶勞乃自起以左腳
蹍室西石壁壁陷没指¶既拔足已水從中出清香濡美
<pb:KR6s0002_WYG_116-26a>
四時不絶來¶飲者皆止飢渴除疾病至元康八年端坐
從¶化弟子依國法闍維之焚燎累日而屍猶坐¶火中永
不灰燼乃移還石室内後西域人竺¶定字安世晉咸和
中往其國親自觀視見屍¶儼然平坐亡已三十餘年定
後至京𫝊之道¶俗¶
晉竺法慧本關中人方直有戒行入嵩髙¶山事佛圗蜜
為師晉康帝建元年至襄陽止¶羊叔子寺不受别請每
乞食輒賫繩牀自隨¶於閒曠之路則施之而坐時遇雨
<pb:KR6s0002_WYG_116-26b>
以油帔¶自覆雨止唯見繩牀不知慧所在訊問未息¶慧
已在牀每語弟子法昭曰汝過去時折一¶鷄脚其殃尋
至俄而昭為人所擲脚遂永¶疾後語弟子云新野有一
老公當命過吾¶欲度之仍行於畦畔之間果見一公將
牛¶耕田慧從乞牛公不與慧前自捉牛鼻¶公懼其異遂
以施之慧牽牛祝願七步而¶反以牛還公公為少日而
亡後征西庾稚¶恭鎮襄陽既素不奉法聞慧有非常之
迹甚¶嫉之慧預告弟子曰吾宿對尋至誡勸眷屬¶令勤
<pb:KR6s0002_WYG_116-27a>
修福善恭後二日果收而刑之春秋¶五十八矣臨死語
衆人云猶枉刑吾吾死¶後三日天當暴雨至期果洪注
城門水深¶一丈恭眷屬居民等並皆没死(右此二驗出/梁髙僧𫝊¶也)
宋慧逺沙門者江陵長沙寺僧也師慧印<md:KR6s0002_T_097-1004a>¶善禪法號曰
禪師逺本印蒼頭名黄遷年¶二十時印每入定輒見⬤
先世乃是其師故¶遂度為弟子常寄江陵市西揚道産
家行般¶舟勤苦嵗餘因爾遂頗有感變或一日之¶中赴
十餘處齋雖復終日竟夜行道轉經而¶家家悉見黄遷
<pb:KR6s0002_WYG_116-27b>
在焉衆稍敬異之以為得道¶孝建二年一日自言死期
謂道産曰明夕¶吾當於君家過世至日道産設八闗燃
燈通¶夕初夜中夜遷猶豫衆行道休然不異四¶更之後
乃稱疲而卧顔色稍變有頃而盡¶闔境為設三七齋起
塔塔今猶存死後久之¶現形多寶寺謂曇珣道人云明
年二月二¶十三日當與諸天共相迎也言已而去曇¶珣
即於長沙禪房設齋九十日捨身布施至¶其日苦乏氣
自知必終大延道俗盛設法㑹¶三更中呼問衆僧有聞
<pb:KR6s0002_WYG_116-28a>
見不衆自不覺異¶也珣曰空中有奏樂聲馨煙甚異黄
⬤¶之契今其至矣衆僧始還堂就席而珣已¶盡(右此一/驗出㝠)
(祥/記)¶
宋時有一人忘其姓名與婦同寢天曉婦¶起出後夫尋
出外婦還見其夫猶在被¶中眠須臾奴子外來云郎求
鏡婦以奴詐¶乃指牀上以示奴奴云適從郎間來於是¶
馳白其夫其夫大愕便入夫婦共視被中人髙¶枕安寢
正是其形了無一異慮是其魂神不¶敢驚動乃共以手
<pb:KR6s0002_WYG_116-28b>
徐徐撫牀遂冉冉入席漸¶漸消滅夫婦惋怖如此少時
夫得病性理¶乖錯於是終卒(右此一驗出/續搜神記)¶
宋時有諸生逺學其父母然火夜作兒至前<md:KR6s0002_T_097-1004b>¶歎息曰今
我但魂耳非復生人父母問¶之兒曰此月初病以今
日某時亡今在瑯琊任子成家明日當殮來迎父母父
母曰¶去此千里雖復顛倒那得及汝兒曰外有¶車乗去
自得至耳父母從之上車忽若睡頃¶比鷄鳴已至其所
視其駕乗但魂車木馬遂¶與主人相見臨兒悲哀問其疾消
<pb:KR6s0002_WYG_116-29a>
息如言(右此一驗出/續搜神記)¶
隋相州鄴下釋𤣥景姓石氏滄洲人也統解¶𤣥㣲純講
大乗後因卧疾三日告侍人曰¶𤣥景欲見彌勒佛云何
乃作夜摩天主又云¶賔客極多事須看視有問其故答
云凡夫識¶想何可檢校向有天衆欲來邀迎耳爾後異¶
香充戸衆共聞之又曰吾欲去矣當願生¶世為善知識
遂終於所住即大業二年六月¶也自生常立願云沈骸
水中及没後遵用¶前㫖𦵏於紫陌河深瀅之中三日徃
<pb:KR6s0002_WYG_116-29b>
觀所¶沈之處反成沙墳極髙峻而水分兩𣲖道¶俗異其
雅瑞𫝊迹於今(右此一驗出/唐髙僧𫝊¶也)
唐曹州離狐人裴則男貞觀末年二十一日死¶經三日
而蘇自云初死被一人將至王所王¶衣白非常鮮潔王
遣此人將牛耕地此人¶許云兄弟幼小無人扶侍二親
王即憫之¶乃遣使將向南至第三重門入見鑊湯及刀¶
山劒樹又見數千人頭皆被斬布列地上此¶頭並口云
大飢當村有一老母年向七十其¶時猶未死遂見在鑊
<pb:KR6s0002_WYG_116-30a>
湯前然火觀望訖還至¶王前見同村人張成亦未死有
一人訴成¶云毁破某屋王遣使檢之報云是實成曰¶成
犂地不覺犂破其塜非故然也王曰汝<md:KR6s0002_T_097-1004c>¶雖非故心終為
不謹耳遂令人杖其腰¶七下有頃王曰汝更無事放汝
早還王乃¶使人送去遣北出踰牆及登牆望見其⬤遂¶
聞哭聲乃跳下牆忽覺起坐既蘇之後具¶為鄉曲言之
邑人視張成腰上有七下杖迹¶迹極青黑問其毁墓答
云不虚老母尋病¶未幾而死(右此一驗出/冥報拾遺)¶
<pb:KR6s0002_WYG_116-30b>
唐瑯琊王之𢎞貞觀年中為沁州和川縣令¶有女適博
陵崔軌軌於和川㑹病而卒卒經¶數十日其家忽於夜
中聞軌語聲初時傾家¶驚恐其後乃以為常聞語云軌
是女壻雖¶不合於妻家立靈然以苦無所依但為置立¶
也妻從其請朝夕置食不許置肉惟令下¶具素食恒勸
禮佛不聽懈怠又具説地獄¶中事云人一生恒不免殺
生及不孝自餘¶之罪蓋亦小耳又云軌雖無罪然大資
福¶助為軌數設齋供并冩法華金剛般若觀音¶等經各
<pb:KR6s0002_WYG_116-31a>
三兩部兼舊功徳如獲羅漢自兹以¶後即不復來王家
一依其言冩經設供軌忽¶更來愧謝因云今即取别舉
家哭而送之¶軌有遺腹之子已年四五嵗云軌此子必
有¶仕宦願善養畜自此已後不復更來(右此一驗見王/¶之𢎞自説¶也)
　
　
　
　
<pb:KR6s0002_WYG_116-31b>
　
　
　
　
　
　
　
　法苑珠林卷一百十六
<pb:KR6s0002_WYG_116-32a>
校譌
　第一紙(十五<md:KR6s0002_T_097-1005a>¶行諸下/北藏無勝字)第二十一紙(十二行祀祠宋/南藏作祠祀)第
　二十二紙(十二行慕宋/南藏作墓)第二十五紙(六行于北/藏作干)
音釋
　⬤(食尹切/兵器)籧篨(籧求於切篨真魚/切籧篨竹席也)柟(音南與/楠同)梓(即里/切木)
　(名/)羺(奴侯切/胡羊也)姁(香句/切)嘏(古下/切)瘞(於例切/埋也)邳(頻脂切/地名)□
　(正作售承咒切/賣物去手也)⬤(徒含切⬤/城縣名)紇(下没/切)儶(子峻/切)榱(所追/切桷)
　(也/)儵(式竹切/⬤疾也)⬤(音秘又/音愁)珣(相倫/切)瀅(烏定切汀/瀅小水也)支(巨饑/切又)
<pb:KR6s0002_WYG_116-32b>
　(音/之)
