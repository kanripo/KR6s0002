# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_052-0679a>
#+PROPERTY: JUAN 66

<pb:KR6s0002_WYG_066-1a>
欽定四庫全書
　¶¶¶¶¶¶¶¶法苑珠林卷六十六¶¶
　　　　　　　　　　　　唐　釋道世　撰¶
　機辨篇第五十八¶
　　¶¶述意部¶¶
惟夫三蔵浩澣七衆紛綸設敎備機煥然通¶解聞苦集
則哀切追情聽滅道則喜捨啟¶悟清詞妙氣鬱若芬蘭
峻㫖宫商開導耳¶目所以馬鳴抽其幽宗龍樹振其絶
<pb:KR6s0002_WYG_066-1b>
緒提¶婆析其名數羅漢總其條理並翼贊妙典¶俘剪外
學迷津見衢長夜逢曉繼釋典之高¶範表師資之訓術
屬于斯也可謂盛哉祇園¶若在鹿苑如見誠未證果趣
佛邇也¶
　　菩薩部¶
馬鳴菩薩傳云佛去世後三百餘年(摩耶經/六百年)出¶自東天
竺桑歧多國婆羅門種也弱狀竒譽¶以文談見稱天竺
俗法論師文士皆執勝相¶以表其徳馬鳴用其俗法以
<pb:KR6s0002_WYG_066-2a>
利刀冠杖銘<md:KR6s0002_T_053-0681c>¶其天下智士其有能以一理見屈一文見
勝¶者當以此刀自刎其首常執此刀周遊諸國¶文論之
士莫能抗之者是時韻陀山中有一¶羅漢名富樓&KR0218;外
道名理無不綜達於是¶馬鳴詣而候焉見其端坐林下
志氣𣺌然若¶不可測神色謙退似而可屈遂與言沙門
説¶之敢有所盟要必屈汝我若不勝便刎頸¶相謝沙門
黙然容無負色亦無勝顔扣之數¶四曾無應情馬鳴退
自思惟我負矣彼勝矣¶彼安無言故無可屈吾以言之
<pb:KR6s0002_WYG_066-2b>
雖知言者¶可屈自吾未免於言真可愧耳退謝其屈便¶
欲自刎首沙門止之汝以自刎謝我當隨我¶意鬀汝周
羅為我弟子即以理伏落髪投簪¶受具足戒坐則文宣
佛法遊則闡揚道化¶作莊嚴佛法諸論百有萬言大行
天竺舉世¶推宗以為造作之式雖復西河之亂孔文¶身
子之疑聖師蔑以過也其後龍樹染翰之¶初著論之始
未嘗不稽首馬鳴作自歸之偈¶謙譏憑其冥照以自悟
焉今天竺諸王勢士¶皆為之立廟宗之若佛評有之曰¶
<pb:KR6s0002_WYG_066-3a>
龍樹菩薩傳并付法蔵傳云有一大士名曰¶龍樹(依傳/云佛)
(去世後七百年内出現於世依奘法師傳云西梵正音/名為龍猛舊訛畧故曰龍樹佛¶去世後三百年出現於)
(世壽年七百嵗故人錯/稱佛滅後七百年出世)天聰竒悟事不¶再問建立法幢
摧伏異道託生南天竺國出¶梵志種大豪貴家始生之
時在於樹下由龍<md:KR6s0002_T_053-0682a>¶成道因號龍樹少小聰哲才學超世
本童子¶時處在襁褓聞諸梵志誦四韋陁論其典淵¶博
有四萬偈各三十二字皆即照了達其句¶味弱冠馳名
擅步諸國天文地理星緯圖䜟¶及餘道術無不綜練有
<pb:KR6s0002_WYG_066-3b>
友三人天姿竒秀相¶與議曰天下理義開悟神明洞發
幽㫖增長¶智慧若斯之事吾等悉達更以何方而自娛¶
樂復作是言世間唯有追求好色縱情極欲¶最是一生
上妙快樂宜可共求𨼆身之藥事¶若斯果此願必就咸
言善哉斯言甚快即至¶術處求𨼆身法術師念曰此四
梵志才智高¶逺生大憍慢草芥羣生今以術故屈辱就
我¶然此人輩研窮博逹所不知者唯此賤術若¶受其方
則永見棄且與彼藥使不知之藥盡¶必來師資可久即
<pb:KR6s0002_WYG_066-4a>
便各授青藥一丸而吿¶之曰汝持此藥以水磨之用塗
眼臉形當自¶𨼆尋受師敎各磨此藥龍樹聞香即便識
之¶分數多少錙銖無失還向其師具陳斯事此¶藥滿足
有七十種名字兩數皆如其方師聞¶驚愕問其所由龍
樹答言大師當知一切諸¶藥自有氣分因此知之何足
為怪師聞其言¶歎未曾有即作是念若此人者聞之猶
難况¶我親遇而惜斯術即以其法具授四人四人¶依方
和合此藥自翳其身遊行自在即共相¶將入王後宫宫
<pb:KR6s0002_WYG_066-4b>
中美人皆被侵掠百餘日後¶懷妊者衆尋往白王庶免
罪咎王聞是已心¶大不悦此何不祥為怪乃爾召諸智
臣共謀¶斯事時有一臣即白王言凡此之事應有二¶種
一是鬼魅二是方術可以細土置諸門中<md:KR6s0002_T_053-0682b>¶令人守衛㫁
往來者若是方術其跡自現設¶鬼魅入必無其跡人可
兵除鬼當祝滅王¶用其計依法為之見四人跡從門而
入時防¶衞者驟以聞王王將勇士凡數百人揮刀空¶中
斬三人首近王七尺内刀所不至龍樹歛¶身依王而立
<pb:KR6s0002_WYG_066-5a>
於是始悟欲為苦本敗徳危身¶汙辱梵行即自誓曰我
若得脱免斯厄難當¶詣沙門受出家法既出入山至一
佛塔捨離¶欲愛出家為道於九十日誦閻浮提所有經¶
論皆悉通達更求異典都無得處遂向雪山¶見一比丘
以摩訶衍而授與之讀誦愛樂恭¶敬供養雖逹實義未
獲道證辨才無盡善能¶言論外道異學咸皆摧伏請為
師範即便自¶謂一切智人心生憍慢甚大貢高便欲往
復¶瞿曇門入爾時門神吿龍樹曰今汝智慧猶¶如蚊䖟
<pb:KR6s0002_WYG_066-5b>
比於如來非言能辨無異螢火齊¶耀日月以須彌山等
葶藶子我觀仁者非¶一切智云何欲此門而入聞是語
已赧然有¶愧時有弟子白龍樹言師恒自謂一切智¶人
今來屈辱為佛弟子弟子之法諮承於師¶諮承不足非
一切智於是龍樹辭窮理屈心¶自念言世界法中津塗
無量佛經雖妙句義¶未盡我今宜可更敷演之開悟後
學饒益衆¶生作是言已獨處静室水精房中大龍菩薩¶
愍其若此即以神力接入大海至其宫殿開¶七寶函以示
<pb:KR6s0002_WYG_066-6a>
諸方等深奥經典無量妙法授¶與龍樹九十日中通解
甚多其心深入體得¶寶利龍之心念而問之曰汝今看
經為徧¶未耶龍樹答言汝經無量不可得盡我所得<md:KR6s0002_T_053-0682c>¶者
足滿十倍過閻浮提龍王問言忉利天上¶釋提桓因所
有經典倍過此宫百千萬倍諸¶處比此易可稱數爾時
龍樹既得諸經豁然¶通達善解一相深入無生二忍具
足龍知悟¶道還送出宫時南天竺王本甚邪見承事外¶道
毁謗正法見其龍樹是一切智人共大論¶師擊難不逮
<pb:KR6s0002_WYG_066-6b>
稽首禮敬剃除鬚髮而就出¶家如是所度無量邪見王
家常送十車衣鉢¶終竟一日皆悉都盡如是展轉乃至
無數廣¶開分别摩訶衍義造憂波提舎論十萬偈莊¶嚴
佛道大慈方便如是等論各十萬偈令摩¶訶衍先宣於
世造無畏論滿十萬偈中論出¶於無畏部中凡五百偈
其所敷演義味深&KR0201;¶摧伏一切外道勝幢是時有一小
乗法師見¶其高明常懷忿嫉龍樹菩薩所作已辦將去¶
此土問法師云汝今樂我久住世不答曰仁¶者實不願
<pb:KR6s0002_WYG_066-7a>
也即入闇室經日不現弟子咸¶怪破户看之遂見其師
蟬蜕而去天竺諸國¶並為立廟種種供養敬事如佛焉¶
　　羅漢部¶
如智度論云舎利弗於一切弟子中智慧最¶為第一如
佛偈説¶
　　一切衆生中　唯除佛世尊¶　欲比舎利弗
　　智慧及多聞¶　於十六分中　猶尚不及一
舎利弗智慧多聞年始八嵗誦十八部經通¶解一切義
<pb:KR6s0002_WYG_066-7b>
是時摩伽陁國有龍王兄弟一名¶姞利二名阿伽羅降
雨以時國無荒年人民¶感之常以仲春之月大集龍處
為設大㑹作<md:KR6s0002_T_053-0683a>¶樂談義終此一日自古及今斯集未替此
日¶常法敷四高座一為國王二為太子三為大¶臣四為
論士爾時舎利弗以八嵗之身問衆¶人言此四高座為
誰敷之衆人答言為國王¶太子大臣論士是時舎利弗
觀察時人無勝¶己者便昇論牀結跏趺坐衆人疑怪或
謂愚¶小無知或謂智量過人雖復嘉其神異而猶¶各懷
<pb:KR6s0002_WYG_066-8a>
自矜恥其年小不自與語皆遣年少傳¶言問之其答厯
㫖辭理超絶時諸論師歎未¶曾有愚智大小一切皆伏
王大歡喜即命有¶司封一聚落常以給之王乗象轝振
鈴告言¶宣示一切十六大國無不慶悦(如四分律云舎/利弗具足四辨)
(一法¶辨二義辨三詞辨四了了辨若具此辨而外道不/伏者無有是處又勝思惟論云菩薩有七種徳皆依樂)
(説辨¶才何等為七一曰種樂説辨才二無滯樂説辨才/三堅固樂説辨才四了了樂説辨才五不怯弱樂説辨)
(才六¶相應樂説辨才七任放/樂説辨才此辨地菩薩得)是時吉古師子名拘律¶陁
姓大目揵連是舎利弗友二人才智徳行¶互同行則俱
<pb:KR6s0002_WYG_066-8b>
遊住則同止少長繾綣結要¶始終後俱厭世出家學道
作梵志弟子情求¶道門久而無徵以問於師師名訕闍
耶而答¶之言自我求道彌歴年嵗不知道果非其人¶耶
他日師疾舎利弗在頭邊立大目連在足¶邊立二人喘
喘其師將終乃愍而笑二人¶同心俱問笑意師答之言
世俗無眼為恩愛¶所侵我見金地國王死其大夫人自
投火積¶求同一處而此二人行報各異生處殊絶是¶時
二人筆受師語欲以驗其虚實後有金地¶商人逺來摩
<pb:KR6s0002_WYG_066-9a>
伽陁國以疏驗之果如師語乃¶撫然歎曰我昔非其人
耶為是師𨼆我耶二¶人誓曰若先得甘露要畢相報(故/佛)
(本行經云是時舎利弗見馬宿<md:KR6s0002_T_053-0683b>¶比丘入城乞食城内一/切人民各共評論説偈云¶  巧攝諸根識進止恒静定)
(含笑出美言此必釋種子濕是時舎利弗即請云汝大/師徳術亦勝汝耶爾時¶阿  波踰跋多隋云馬宿即説)
(偈報言/¶彼亦然)　(如芥對須彌牛跡比大海蚊䖟並金翅我與/假使聲聞度彼岸成就諸地猶弟子於彼師)
(邊不¶入數與彼世尊威徳别滅於是舎利弗復聞説偈/云¶  諸法因縁生亦從因縁  我佛大沙門常説如是)
(法洹舎利弗聞已即得見諦得法眼浄舎利弗既得須/陁¶  果復向目連亦説是偈目連聞舎利弗説亦得須)
(陁洹果於是舎利弗目連二人將五百眷屬同詣佛所/皆得阿羅¶漢果依四分律及餘經等皆云千二百五十)
<pb:KR6s0002_WYG_066-9b>
(人至於佛所/得阿羅漢果)依問論曰何以¶名舎利弗答曰是母所作
字伽陁國是中有¶大城名王舎城王名頻婆娑羅有婆
羅門論¶師名摩陁羅王以其人善能論故賜封一邑¶去
城不逺是摩陁羅遂有居家婦生一女眼¶似舎利鳥眼
即名此女為舎利次生一男膝¶骨麤大名拘絺羅(秦言/大膝)
既有居家畜養男女所¶學經書皆已陳故不復業新是
時南天竺有¶一婆羅門大論議師字提舎於十八種大
經¶皆悉通利是人入王舎城頭上戴火以銅鍱¶鍱腹人
<pb:KR6s0002_WYG_066-10a>
問其故便言我所學經書甚多恐腹¶破裂是故鍱之又
問頭上何故戴火答言¶以大暗故衆人言曰日出照明
何故言暗¶答曰暗有二種一者日光不照二者愚痴¶暗
故今雖有日明而愚痴猶黒衆人言汝但¶未見婆羅門
摩陁羅論師汝若見者腹當縮¶明當暗見婆羅門遥至
鼓邊打論議鼓國王¶聞之問是何人衆臣答言南天竺
有一婆羅¶門名提舎是大論師欲求論處故打論鼓王¶
大歡喜即集衆人而告之曰有能難者與之¶論議摩陁
<pb:KR6s0002_WYG_066-10b>
羅聞之自疑我以塵故不復業<md:KR6s0002_T_053-0683c>¶新不知我今能與論不
俯仰而來於道中見¶二特牛方相牴觸心中作想此牛
是我彼牛¶是彼以此為占知誰勝此牛不如便大¶愁憂
而自念言如此相者我將不如欲入¶衆時見有母人挾
一瓶水正在其前躃地破¶瓶復作是念是亦不吉甚大
不樂既入衆中¶見彼論師顔貌意色勝相具足自知不
如事¶不獲已與共論議論議既交便墮負處王大¶歡喜
大智明人逺入我國復欲為之封一聚¶落諸臣議言一
<pb:KR6s0002_WYG_066-11a>
聰明人來便封一邑功臣不¶賞但寵語論恐非安國全
家之道今摩陁羅¶論議不如應奪其封以與勝者若更
有勝人¶復以與之王用其言即奪與彼人是時摩¶陁羅
語提舎言汝是聰明人我以女妻汝男¶兒相累今欲逺
出他國以求本志提舎納其¶女為婦其婦懷妊夢見一
人身被甲胄手執¶金剛杵摧諸山而在大山邊立覺已
白其夫¶言我夢如是提舎言汝當生男摧伏一切諸¶論
議師唯不勝一人當與作弟子舎利懷¶妊以其子故母
<pb:KR6s0002_WYG_066-11b>
亦聰明大能論議其弟拘絺¶羅與姊談論每屈不如知
所懷子必大智慧¶未生如是何况出生即捨家學問至
南天竺¶不剪指爪讀十八種經書令皆通利是故時¶人
名為長爪梵子姊子既生七日之後裹以¶白㲲以示其
父其父思惟我名提舎逐我¶名字字為憂波提舎(憂波/秦言)
(逐提舎/是星名)是為父母作字¶衆人以其舎利所生皆共名之
為&KR0213;利弗(弗言/子也)¶又舎利弗者世世本願於釋迦佛所作
智慧¶第一弟子字舎利弗是為本願因縁以名舎<md:KR6s0002_T_053-0684a>¶利弗¶
<pb:KR6s0002_WYG_066-12a>
問曰若爾者何以不言憂波提舎但言舎利¶弗答曰時
人貴重其母於衆女人中聰明第¶一以是因縁故稱舎
利弗¶又佛本行經云佛於舎婆城於其中間有一¶大樹
名尸奢波其樹隂下多有一切諸婆羅¶門止息其下諸
婆羅門遥見阿難來欲到邊¶各相吿言汝輩當知此是
沙門瞿曇弟子於¶諸聰明多聞之中最第一者作是語
已阿難¶便至白言仁者今請觀此樹合有㡬葉爾時¶阿
難觀其樹已而報彼言東枝合有若干百¶葉若干千葉
<pb:KR6s0002_WYG_066-12b>
如是南枝西枝北枝皆言合有¶若干百葉若干千葉作
是語已遂即捨去爾¶時彼諸婆羅門輩阿難去後取百
數葉𨼆藏¶一邊阿難&KR0158;已諸婆羅門於是復問仁者阿¶
難汝復來耶乞更觀此樹有㡬多葉爾時阿¶難仰觀樹
已即知婆羅門等所摘蔵葉若干百¶數便即報彼婆羅
門言東枝合有若干百葉¶若干千葉如是南枝西枝北
枝亦言合有若¶干百葉若干千葉作是語已便即過去
爾時¶彼等婆羅門輩生希有心未曾有之各相謂¶言此
<pb:KR6s0002_WYG_066-13a>
之沙門甚大聰明有大智慧諸婆羅門¶以此因縁心得
正信得正信已其後不久悉¶各出家成羅漢果(畧述一/二餘備)
(經/文)¶頌曰¶
　　樞機巧對辯　善誘令心伏¶　八水潤焦芽
　　三明啟瞽目¶　來問各不同　詶答皆芬郁¶
　　冀捨四龍驚　亦除二鼠逼<md:KR6s0002_T_053-0684b>¶　意樹發空華
　　心蓮吐輕馥¶　喻此滄海變　譬彼庵羅熟¶
　　妙智方縟錦　詞深同霧縠¶　善學乖梵爪
<pb:KR6s0002_WYG_066-13b>
　　真言異鍱腹
感應縁(略引/四驗)¶
秦太守趙正
晉沙門釋僧叡
晉沙門支孝¶龍
晉沙門康僧淵¶
秦符堅臣武威太守趙正立志忠正大𢎞佛¶法符
堅初敗羣鋒互起戎妖縱暴民流四出¶而得傳譯
<pb:KR6s0002_WYG_066-14a>
大部葢由趙正之力矣又有正字¶文業洛陽清水
人或曰濟隂人年至十八¶為偽秦著作郎後遷至
黄門侍郎武威太守為¶人無鬚而痩有妻妾而無
兒時謂閹人然而¶性度敏達學兼内外性好譏諫
無所迴避符¶堅末年寵惑鮮卑惰於治政因歌諫
曰¶昔聞孟津河千里作一曲此水本自清是誰¶攪
令濁堅動容曰是朕也又歌曰¶北園有一棗布葉
垂重隂外雖饒棘刺内實¶有赤心¶堅笑曰將非趙
<pb:KR6s0002_WYG_066-14b>
文業耶其調戲機㨗皆此𩔖¶也後因闗中佛法之
盛願欲出家堅惜而未¶許及堅死後方遂其志更
名道整因作頌¶曰¶佛生何以晚泥洹一何早¶歸命
釋迦文今來投大道後遁迹商洛山專精經律晉
雍州刺史都恢¶欽其風尚逼共同遊終於襄陽春
秋六十餘¶¶
晉長安有釋僧叡魏郡長樂人也博通經論<md:KR6s0002_T_053-0684c>¶機辯難及
姚興姚嵩特加禮遇興問嵩曰叡¶公何如嵩答實鄴衛
<pb:KR6s0002_WYG_066-15a>
之松栢興勑見之欲觀¶其才器叡風韻窪流含吐彬蔚
興大賞悦¶即勑給俸卹使力人轝興後謂嵩曰此乃四¶
海標領何獨鄴衞之松栢也於是美轝遐布¶逺近歸徳
什所翻經叡並叅正昔竺法䕶翻¶正法華經至受決品
云天見人人見天什譯¶經至此乃言曰此語與西域義
同但在言過¶質叡曰將非人天交接兩得相見什喜曰
實¶然其領標出皆此𩔖也什歎曰吾傳譯經論¶得與子
相值真無所恨矣著大智論十二門¶論中論等諸序并
<pb:KR6s0002_WYG_066-15b>
著大品法華維摩思益自¶在王禪經等序皆傳於世叡
𢎞讚經法常&KR0158;¶此業願生安養於是臨終之日入房洗
浴燒¶香禮拜還牀面向西方合掌而卒是日同寺¶咸見
五色香煙從叡房出春秋六十七矣¶
晉沙門有支孝龍淮陽人少小風姿見重¶加復神彩卓
犖高論適時無人能抗陳留阮¶瞻潁川廋凱並結知音
之交世人呼為八¶達時或嘲之曰大晉龍興天下為宗
沙門何¶不全髮膚去袈裟釋梵服披綾羅龍曰抱一¶以
<pb:KR6s0002_WYG_066-16a>
逍遥唯寂以致誠剪髮毁容改服變形彼¶謂我辱我棄
彼榮故無心於貴而逾貴無心¶於足而逾足矣其機辯
適時皆此𩔖也故孫¶綽為之贊曰¶小方易擬大器難像
桓桓孝龍¶剋邁高廣物竟宗歸人思効仰¶雲泉彌漫蘭
風肸蠁
晉康僧淵本西域人至於長安貌雖胡人<md:KR6s0002_T_053-0685a>¶語實中國容
止詳正志業𢎞深晉成之世與¶康法暢支敏度等俱過
江暢亦有才思善為¶往復著人物始義論等暢常執麈
<pb:KR6s0002_WYG_066-16b>
尾行每值¶名賔輒清談盡日庾元規謂暢曰此麈尾何¶
以常在暢曰廉者不求貪者不與故得常在¶淵亦機辯
逾過於暢時琅耶王茂𢎞以見淵¶鼻高眼深每戲弄之
淵曰鼻者面之山眼者¶面之淵山不高則不靈淵不深
則不清時人¶以為名答¶
　愚戅篇第五十九
　　¶述意部¶¶
夫愚惷者是衆病之本障道之源致使昏¶滯三有沉溺
<pb:KR6s0002_WYG_066-17a>
四流六情常閉三毒恒開問者¶口爽發語成狂洪癡不
得振其翼名愛不得¶逞其足採善心於毫芒狀凶頑於
虎口魚¶魯不辨菽麥何知愚惑之甚罪莫大焉¶
　　般陁部¶
如善見律云般陁者此言路邊生何以故般¶陁母本是
大富長者家女長者唯有此一女¶憐愛甚重作七層樓
安置此女遣一奴子供¶給所須奴子長大便與私通即
共奴籌量我¶今共汝叛往餘國如是三問奴子奴子言
<pb:KR6s0002_WYG_066-17b>
不¶能去女語奴言汝若不去我父母知必當殺¶汝奴答
言我若往他方貧無財寶云何生¶活女語奴言汝隨我
去我當偷取珍寶共汝¶將去奴答言若汝是者我共汝
去此女日日¶偷取珍寶與奴將出在外藏舉計得二人¶
重已遣奴前出在外共期此女便假著婢服<md:KR6s0002_T_053-0685b>¶反鑰户而
出共奴相隨逺到他國安處住¶止一二年中即懷胎欲
産心自念言我今在¶此若産無人料理思念憶母欲得
還家共壻¶籌量奴壻不去云何得歸必當殺我壻入山¶
<pb:KR6s0002_WYG_066-18a>
斫樵不在於後閉户而去壻還不見其婦即¶問比隣見
我婦不答言汝婦已去其夫即逐¶至半路及其婦已生
一男兒夫語婦言汝¶為欲産故去汝今已産何須去耶
婦聞即還¶其後未久以復懷胎欲産復叛至半路中復¶
生一男其壻追逐半路共還其二兒並於路¶邊生故便
字為般陁般陁兄弟與諸同𩔖共¶戲二兒力大打諸同
𩔖同𩔖罵言汝無六¶親眷屬孤單在此何敢打我兒聞
此呵還家¶啼泣問母此事其母黙然不答其兒啼哭不¶
<pb:KR6s0002_WYG_066-18b>
肯飲食母見不食慈念二兒便語其實二人¶聞已便語
母言送我外家不能住此其母不¶許二兒啼泣不已母
共壻籌量即共往送到¶已門外遣人通知父母聞已答
言使二兒¶入汝不須相見長者即遣人迎二兒入入已¶
以香湯洗浴著衣纓絡抱取二兒置兩膝上¶問言汝母
在他方云何生活不甚貧乏耶二¶兒答言他方貧窮賣
樵自活母聞慈念即以¶嚢盛金遣送與女語言汝留二
兒我自養活¶汝將此金還先住處好自生活不須與我
<pb:KR6s0002_WYG_066-19a>
相¶見二兒年大為其取婦翁婆年老臨欲終時¶以其家
業悉付二兒其翁婆命終其兄以家¶事付弟出家出家
不久即得羅漢其弟厭俗¶後往兄所求欲出家兄即度
之兄敎一偈四¶月不得忘前失後兄呵念言此人於佛
法無<md:KR6s0002_T_053-0685c>¶縁當遣還家即牽袈裟驅令出門門外啼¶哭不欲
還家爾時世尊以天眼觀看衆生見¶周羅般陁應可度
縁往至其所問何以啼般¶陁具答世尊兄驅因縁佛知
非聲聞能度是¶以牽出世尊安慰其心即以少許白㲲
<pb:KR6s0002_WYG_066-19b>
與周¶羅般陁汝捉此㲲向日而帑當作是念取¶垢取垢
世尊敎已即入聚落受毗舎佉母¶請世尊臨中觀般陁
將得道果即説偈言¶
　　入寂者歡喜　見法得安樂¶　先無恚最樂
　　不害於衆生¶　世間無欲樂　出離於愛欲¶
　　若調伏我慢　是為第一樂
爾時周羅般陁遥聞此偈即得阿羅漢果又¶增一阿含
經云朱利般特佛敎執掃箒令¶誦誦掃忘箒誦箒忘掃
<pb:KR6s0002_WYG_066-20a>
乃經數日始得掃¶箒更名除垢般特思言灰土瓦石若
除即¶清浄也結縳是垢智慧能除我今以智慧¶箒掃除
諸結縳¶又新婆沙論云兄授伽陁一偈經四月誦不¶得
兄呵擯出爾時世尊見啼愍之即以神¶力轉彼所誦伽
陁更為授之尋時誦得過¶四月所用功勞復别授以除
塵垢頌而語之¶言今日苾芻從外來者汝皆可為拭革
屣上¶所有塵垢小路敬諾如敎奉行至日暮時有¶一苾
芻革屣極為塵垢所著小路拭之一&KR0215;¶極净一&KR0215;苦拭
<pb:KR6s0002_WYG_066-20b>
而不能净即作是念外物塵¶垢暫時染著猶不可净况
内貪欲瞋癡等垢¶長夜染心何由能净作是念時彼不
净觀及¶持息念便現在前次第即得阿羅漢果問小<md:KR6s0002_T_053-0686a>¶路
何縁如此闇鈍答尊者小路於昔迦葉波¶佛法中具足
受持彼佛三藏由法慳垢覆蔽¶其心曾不為他受文解
義及理廢忘由彼業¶故今得如是極闇鈍果有説彼尊
者曾於婆¶羅痆斯城作販猪人縛五百猪口運至船上¶
渡至彼岸及下船時氣不通故猪已死¶由彼業力如是
<pb:KR6s0002_WYG_066-21a>
闇鈍有説彼尊者昔餘生中¶曾聞閉塞瞿陁獸窟門令
不得出在中而死¶由彼業故闇鈍如是¶又處處經云佛
言昔者朱利般特比丘學¶問經於二十四年唯得五言
然解垢不憂何¶以故由本宿命更見五百佛悉通知衆
經但¶由閉藏經道不肯敎人後被病二十四日臨¶死時
乃悔呼人教之有是一福故知五言何¶况乃具足敎人
得福不可計也¶又法句經云佛在世時有一比丘字朱
利般¶特新作出家禀性暗塞佛令五百阿羅漢日¶日敎
<pb:KR6s0002_WYG_066-21b>
之三年之中不得一偈國中四輩並知¶愚㝠佛愍傷之
授與一偈守口攝意身莫犯¶如是行者得度世汝今年
老方得一偈人皆¶知之不足為竒今當為汝解説其義
豁然心¶開得阿羅漢道時波斯匿王請佛及僧於正¶殿
會佛欲現般特威神與鉢令持随後而¶行門士識之留
不聽入卿為沙門一偈不可¶受請何為吾是俗人由尚
知偈豈况沙門無¶有智慧施卿無益不須入門般特即
住門外¶佛坐殿上行水已畢般特擎鉢申臂遥以授¶佛
<pb:KR6s0002_WYG_066-22a>
王及羣臣夫人太子衆會四輩見臂來入¶不見其形怪
而問佛是何人臂佛言是賢者<md:KR6s0002_T_053-0686b>¶般特比丘臂也即便請
入威神倍常王白佛¶言聞尊者般特本性愚鈍方知一
偈何縁得¶道佛告王曰學不必多行之為上賢者般特¶
解一偈義精理入神身口意寂净如天金雖¶復多學不
行徒喪識想有何益哉於是世尊¶即説偈言¶
　　雖誦千章　　句義不正　　不如一要¶
　　聞可滅意　　雖誦千言　　不義何益¶
<pb:KR6s0002_WYG_066-22b>
　　不如一義　　聞行可度　　雖多誦經¶
　　不解何益　　解一法句　　行可得道
同聞此偈二百比丘得阿羅漢道王及羣臣¶夫人太子
莫不歡喜¶又法句喻經云昔有一國名多摩羅去城七¶
里有精舎五百沙門常處其中讀經行道有¶一老比丘
名摩訶盧為人暗塞五百道人傳¶共敎之數年之中不
得一偈衆共輕之不將¶㑹同常守精舎勑令掃除後日
國王請諸道¶人入宫供養摩訶盧比丘自念言我生世
<pb:KR6s0002_WYG_066-23a>
間¶暗塞如此不知一偈人所薄賤用是活為即¶持繩至
後園中大樹下欲自絞死佛以道眼¶遥見如是化作樹
神半身人現而訶之曰咄¶咄比丘何為作此摩訶盧即
具陳辛苦化神¶訶曰勿得作是且聽我言汝往迦葉佛
時卿¶作三蔵沙門有五百弟子自以多智輕慢衆¶人悋
惜經義初不訓誨是以世世所生諸根¶暗鈍但當自責
何為自賤於是世尊現神光¶像為説偈言¶
　　自愛身者　　慎䕶所守　　希望欲解¶
<pb:KR6s0002_WYG_066-23b>
　　學正不寐　　身為第一　　當自勉學<md:KR6s0002_T_053-0686c>¶
　　利乃誨人　　不倦則智　　學先自正¶
　　然後正人　　調身入慧　　必還為上¶
　　身不能利　　安能利人　　心調體正¶
　　何願不至　　本我所造　　後我自受¶
　　為惡自受　　如剛鑽珠
摩訶盧比丘見佛現身光相悲喜悚慄稽首¶佛足思惟
偈義即入定意得阿羅漢道自識¶宿命無數世事三藏
<pb:KR6s0002_WYG_066-24a>
衆經即貫在心佛語摩¶訶盧著衣持鉢就王宫食在五
百道人上坐¶此諸道人是卿先世五百弟子還為説經
令¶得道迹并使國王明信罪福即受佛敎徑入¶王宫在
於上坐衆人心悉怪其所以各䕶王¶意不敢呵譴念其
愚癡不曉達嚫心為之疲¶王便下食手自斟酌摩訶盧
即為達嚫音如¶雷震清詞雨下座上道人驚怖自悔皆
得¶羅漢為王説法莫不解釋羣臣百官皆得須¶陁洹道¶
　　雜癡部(凡一十/三¶段)
<pb:KR6s0002_WYG_066-24b>
打蚊¶
十誦律云佛為諸比丘説本生經云過去有¶秃頭染衣
人共兒持衣詣水邊浣衣已絞¶曬持歸爾時大熱眼闇
道中見一樹便以衣¶嚢枕頭下睡有蚊子來飲其頭血
兒見己¶父疲極睡卧便發惡罵云是弊惡婢兒蚊¶子何
以來飲我父血即持大棒欲打¶蚊子蚊子飛去棒著父
頭即死時此樹神¶便説偈言¶
　　寧與智者讐　不與無智親¶　愚為父害蚊
<pb:KR6s0002_WYG_066-25a>
　　蚊去破父頭
打蠅¶
賢愚經云舎衞國中有一老公出家兒小即¶為沙彌共
父入村乞食村逺日暮父老行遲¶兒畏毒獸急扶其父
推父墮地應時而死佛¶言我知汝心無有惡意不得殺
罪此由過去¶父病睡卧多有飛蠅數來惱觸父令逐蠅
蠅¶來兒額以杖打之即殺其兒亦非惡意今還¶相報¶
救月¶
<pb:KR6s0002_WYG_066-25b>
僧祇律云佛告諸比丘過去世時有城名波¶羅奈國名
伽尸於空閒處有五百獼猴遊行¶林中到一尼俱律樹
下樹下有井井中有月¶影現時獼猴主見是月影語諸
伴言月今日¶死落在井中當共出之莫令世間長夜闇
冥¶共作議言云何能出時獼猴主言我知出法¶我捉樹
枝汝捉我尾展轉相連乃可出之時¶諸獼猴即如主語
展轉相捉小未至水連獼¶猴重樹弱枝折一切獼猴墮
井水中爾時樹¶神便説偈言¶
<pb:KR6s0002_WYG_066-26a>
　　是等騃榛獸　癡衆共相隨¶　坐自生苦惱
　　何能救出月
佛告諸比丘爾時獼猴主者今提婆達多是¶爾時獼猴
者今六羣比丘是爾時已曾更相¶隨順受諸苦惱今復
如是¶
妬影¶
雜譬喻經云夫婦二人向葡萄酒甕内欲¶取酒夫妻兩
人互見人影二人相妬謂甕¶内蔵人二人相打至死不
<pb:KR6s0002_WYG_066-26b>
休時有道人為打¶破甕酒盡了無二人意解知影懷愧
比丘為<md:KR6s0002_T_053-0687b>¶説法要夫婦俱得阿惟越致佛以為喻見影¶鬭
者譬三界人不識五隂四大苦空身有三¶毒生死不絶¶
分衣¶
十誦律云佛在憍薩羅國與大比丘僧安居¶有兩老比
丘夏罷得多施物自念人少物多¶不敢分之恐其得罪
跋難陁比丘知往與分¶問二比丘言汝得衣分未耶答
未分二老比¶丘問言汝能分不答言能是中應作羯磨¶
<pb:KR6s0002_WYG_066-27a>
即持衣物來置其前難陁分作三聚是二¶比丘間著一
聚自向二聚衣間立言汝聽作¶羯磨¶
　　汝二人一聚　如是汝有三¶　兩聚并及我
　　如是我有三
問是羯磨好不答言好跋難陁擔衣欲去¶彼比丘言大
徳上座我等衣物未分跋難陁¶言與汝分知法人應與
一好衣彼言當與¶跋難陁是聚中取大價衣著一處餘
分作二¶分與已擔去諸比丘聞已白佛佛廣呵責已¶告
<pb:KR6s0002_WYG_066-27b>
諸比丘是跋難陁非但今世奪前世亦¶奪乃過去世一
河曲中有二狙河中得大鯉¶魚不能分二狙守之有野
干來飲水見狙¶語言外甥是中作何等狙答言阿舅是
河¶曲中得此鯉魚不能分汝能分不野干言能¶是中説
偈分作三分即問狙言汝誰喜入¶淺答言是某狙誰喜
入深答言是某狙¶野干言汝聽我説偈¶
　　入淺應與尾　入深應與頭¶　中間身肉分
　　應與知法者
<pb:KR6s0002_WYG_066-28a>
野干銜魚身來雌者説偈¶
　　汝何處衘來　滿口河中得¶　如是無頭尾
　　鯉魚好肉食
雄野干説偈言¶
　　人有相言擊　不知分别法¶　能知分别者
　　如官藏所得¶　無頭尾鯉魚　是故我得食
佛語諸比丘時二狙者二老比丘是野干¶者跋難陁是
是跋難陁前世曾奪今世復奪¶
<pb:KR6s0002_WYG_066-28b>
造樓¶
百喻經云往昔愚人痴無所知到餘富家見¶三重樓高
廣嚴麗即作是念我有財錢不減¶於彼云何不造即喚
木匠而問言曰解作彼¶舎不木匠答言是我所作即便
語言今為我¶造木匠即便經地壘塹作樓愚人見壘語
木¶匠言我不欲下二重先為作最上屋木匠答¶言無有
是事何有不作最下造彼第二不造¶第二云何得造第
三屋愚人固言我不用下¶二必為我作上時人聞已便
<pb:KR6s0002_WYG_066-29a>
生怪笑譬如世¶尊四輩弟子不勤修敬三寶懶惰懈怠
欲求¶道果不欲下三果唯欲得第四阿羅漢果亦¶為時
人之所嗤笑如彼愚者等無有異(不依三乗次第¶先學/大乗亦復如是故佛)
(蔵經云不先學小乗後/學大乗者非佛弟子)¶
磨刀¶
百喻經云昔有一人貧窮困苦為王作事日¶月經久身
體羸痩王見憐愍賜一死駝貧人¶得已即便剥皮嫌刀
鈍故求石欲磨乃於樓¶上得一磨石磨刀令利來下而
<pb:KR6s0002_WYG_066-29b>
剥如是數數¶往來磨刀後轉苦憚不能上樓懸駝上樓
就<md:KR6s0002_T_053-0688a>¶石磨刀深為人笑猶如愚人毁破禁戒多取¶錢財以用
修福望得生天反得其殃如懸駱¶駝上樓磨刀用功甚
多所得甚少¶
賣香¶
百喻經云昔有長者入海取沉水香積有年¶載方得一
車詣市賣之以其貴故卒無買者¶多日不售心生疲厭
見人賣炭時得速售便¶燒作炭不得半車價直世間愚
<pb:KR6s0002_WYG_066-30a>
人亦復如¶是無量方便勤求佛果以其難得便生退心¶
不如發心求聲聞果速斷生死作阿羅漢¶
賭餅¶
百喻經云昔者夫婦有三幡餅夫婦共分各¶食一餅餘
一幡在共作要言若有語者要¶不與餅既作要已為一
餅故各不敢語須臾¶有賊入家偷盗取其財物一切所
有盡畢賊¶手夫婦二人以先要故眼看不語賊見不語¶
即其夫前侵掠其婦其夫眼見亦復不語婦¶便喚賊語
<pb:KR6s0002_WYG_066-30b>
其夫言云何癡人為一餅故見賊¶不喚其夫拍手笑言
咄婢我定得餅不復¶與爾世人聞之無不嗤笑凡夫之
人亦復¶如是為小名利詐現静黙為虚假煩惱種種¶惡
賊之所侵掠喪其善法遂墮三塗都不怖¶畏求出世道
方於五欲耽著嬉戯雖遭大苦¶不以為患如彼愚人等
無有異¶
畏婦¶
百喻經云昔有一人娉取二婦若近其一為¶一所瞋不
<pb:KR6s0002_WYG_066-31a>
能裁斷便在二婦中間正身仰¶卧值天大雨屋舎霖漏
水土俱下墮其眼中¶以先有要不敢起避遂令二目俱
失其明世<md:KR6s0002_T_053-0688b>¶間凡夫亦復如是親近邪友習行非法造作¶
結業墮三惡道長處生死喪智慧眼如彼愚¶夫為其二
婦故二眼俱失¶
唵米¶
百喻經云昔有一人至婦家舎見其擣米便¶往其所偷
米唵之婦來見夫欲共其語滿口¶中米都不應和羞其
<pb:KR6s0002_WYG_066-31b>
婦故不肯棄之是以不¶語婦怪不語以手摸看謂其口
腫語其父¶言我夫始來卒得口腫都不能語其父即便¶
唤醫治之時醫言曰此病最重狀似石癰¶以刀决之可
得瘥耳即便以刀决破其口¶米從中出其事彰露世間
之人亦復如是作¶諸惡行犯於净戒覆蔵其過不肯發
露墮於¶地獄畜生餓鬼如彼愚人以小羞故不肯吐¶米
以刀决口乃顯其過¶
効□¶
<pb:KR6s0002_WYG_066-32a>
百喻經云昔有一人欲得王意問餘人言云¶何得之有
人語言若欲得意王形相汝當効¶之此人見王眼□便
効王□王問之言汝¶為病耶為著風耶何以眼□其人
答王我¶不病眼亦不著風欲得王意見王眼□故¶効王
也王聞是語即大瞋恚使人加害擯令¶出國世人亦爾
於佛法中欲得親近求其¶善法以自增長既得親近不
解如來法王為¶衆生故種種方便現其短闕便生譏毁
効其¶不是由是之故於佛法中永失其善墮於三¶惡如
<pb:KR6s0002_WYG_066-32b>
彼効王亦復如是¶
怖樹¶
百喻經云譬如野干在於樹下風吹枝折墮<md:KR6s0002_T_053-0688c>¶其脊上即
便閉目不欲看樹捨棄而走到于¶露地乃至日暮亦不
肯來遥見風吹大樹枝¶柯動揺上下便言喚我還來樹
下愚癡弟子¶亦復如是已得出家得近師長以小呵責
即¶便逃走復於後時遇惡知識惱亂不已方還¶所去如
是去來是為愚惑¶頌曰¶
<pb:KR6s0002_WYG_066-33a>
　　愛網結心闇　貪癡背智明¶　雖䝉慧炬照
　　愚昩猶自盲¶　頑戅恒不覺　慧種未開萌¶
　　自非慕高友　何得悟神英
　
　
　
　
　
<pb:KR6s0002_WYG_066-33b>
　
　
　
　
　
　
　
　法苑珠林卷六十六¶
<pb:KR6s0002_WYG_066-34a>
音釋
　刎(武粉切/割也)鬀(他計切/與剃同)錙銖(錙莊持切六銖曰錙/銖音殊十&KR0112;重曰銖)葶藶
　(葶音亭藶音/歴葶藶草名)赧(乃板切面/慙面赤也)繾綣(繾詰戰切綣區願/切繾綣不分離貌)鍱
　(弋涉/切)牴(典禮切/觸也)闇(衣廉切/宦人也)犖(力角切卓/犖超絶也)嘲(陟交切言/相調也)
　肸(黒乙切/蠁布也)惷(陟降切/愚也)譴(詰戰切/責也)達嚫(梵語也此云財/施嚫初覲切)
　騃(語駭切/癡也)狙(且余切/玃屬)嗤(處脂切/笑也)□(殊倫切/與瞤同)
