# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 22

<pb:KR6s0002_WYG_022-1a>
欽定四庫全書
　法苑珠林卷二十二
　　　　　　　　　　　　唐　釋道世　撰
　敬佛篇第六之三
　　觀佛部之餘(感應縁第二十九驗/始至五十二驗終)¶¶¶¶¶¶¶¶¶¶¶¶¶¶¶
陳武帝崩兄子蒨立將欲修塟造輼輬車¶國創新定未
遑經始昔梁武帝立重雲殿其¶中經像並飾珍寳映奪
諸國運雖在陳殿像¶仍舊蒨欲取重雲佛帳珠珮以飾
<pb:KR6s0002_WYG_022-1b>
送終人力¶既足四面齊至但見雲氣擁結流繞佛殿自<md:KR6s0002_T_014-0390a>¶
餘方左開朗無隂百姓怪焉競往看覩須臾¶大雨横澍
雷電震擊烟張鵄吻火烈雲中¶流布光焰髙下相涉歘
見重雲殿影二像峙¶然四部神王并及寳座一時上騰
烟火挾之¶忽然逺逝觀者傾國咸歸奉信雨晴之後覆¶
看故處唯礎存焉至後月餘有人從東州來¶云於此日
見殿影像乗空飛海今望海者有¶時見之又魏氏洛京
永寧寺塔去地千尺為¶天所震其像畧同有人東海時
<pb:KR6s0002_WYG_022-2a>
見其迹矣¶
北齊未晉州靈石寺沙門僧䕶守道直心不¶求慧業願
造丈八石像衆僧咸怪其言大後¶於寺北谷中見有卧
石可長丈八乃雇匠就¶而造佛向經一周面腹粗了而
背猶著地以¶六具車拗舉之不動經夜自翻旦視欣然
即¶就營作移在佛堂晉州陷日像汗流地周兵¶入境先
燒寺塔此像被焚初不變色唯傷二¶指後欲倒之人牛
六十牽挽不遂忽有異僧¶咸無識者以瓦木土⬤雜壘
<pb:KR6s0002_WYG_022-2b>
圍之須臾便¶了失僧所在像後降夢信心者曰吾患指
痛¶其人寤而補之隋氏啟運如前開復開皇十¶五年有
盜旛葢者即夢丈八人入室索之其¶賊慙怖而送像今
現在¶
周武建徳三年猜忌佛法勇意殄滅天下闇¶冥有宜州
姜明者督事夜行經州北百餘¶里山中行往往常見上
山光明怪之因巡行¶光處見有卧石狀如像形便掘尋
之乃¶是鐵礦不可鏨鑿故其形䃙⬤髙三丈許欲¶加磨
<pb:KR6s0002_WYG_022-3a>
鎣卒不可觸又向下尋乃有石趺孔¶穴具足乃共村人
以拗舉之其像歘然流下<md:KR6s0002_T_014-0390b>¶逕⬤趺孔卓然峙立衆以為
竒瑞以奏聞徹¶時天元嗣厯佛日將融乃改為大像元
年仍¶以其處為大像寺隋祖開運重斯故迹又改¶為顯
除寺討尋其本處非人住又無大石及¶以鐵礦豈非育
王神力之所降感乎大唐因¶之不改貞觀末寺西置宫
名曰玉華像仍舊¶所在宫東三十里苑内太宗嘗往禮
事嫌非¶華飾捨物莊嚴永徽年中改宫立寺還名玉¶華
<pb:KR6s0002_WYG_022-3b>
今屬邡州隂暗之夕每發光瑞道俗常見¶故不甚驚怪
矣¶
周襄州峴山華嚴寺行像者古來木像莫知¶其始而面
首殊麗瞻仰無已可髙五丈許徵¶應在昔不復具陳及
周滅法人蔵其首隋開¶皇乃出如前莊嚴以為坐像號
曰盧舍那佛¶每年祈福以為歸依之所也隋文將崩兩
鼻¶洟出沾汙懐中金薄剥起洟流有光拭之¶無塵望還
如洟貞觀二十三年四月内洟還¶連出塗漫懐内方圓
<pb:KR6s0002_WYG_022-4a>
一尺初未委也及後太¶宗昇遐方知兆見至六月内洟
又重出合¶州同懼不知何禍至七月内漢水汎漲溢入¶
城郭深丈餘滔溺不少今在本寺祈求殷矣¶(襄陽士俗/有少子𦙍)
(者皆往祈之隨其/本心男女感應¶也)
隋開皇中蔣州興皇寺佛殿被焚當陽丈六¶金銅大像
并二菩薩俱長丈六其模戴顒所¶造正當棟下于時焰
火大盛衆人拱手咸共¶嗟悼大像融滅忽見歘起移南
一步棟梁摧¶下像得全形四面甎木炭等皆去像身五
<pb:KR6s0002_WYG_022-4b>
六¶尺許雖被火焚而金色不變趺下有銘大衆¶咸駭歎
聲滿路今移在白馬寺鳥雀無踐至<md:KR6s0002_T_014-0390c>¶唐永徽二年盜者
欲利像銅乃鋸牕櫺斷¶將欲拔出遂被壓腕求拔不得
脱至曉僧¶問盜者云有一人著白衣在堂内撮手求脱¶
不得也¶
隋京師日嚴寺石影像者其形八楞紫石英¶色髙八寸
徑五寸内外映徹昔梁武太清¶年中有西域僧將來㑹
時遇侯景作亂遂安江¶州廬山西林寺像頂上隋開皇
<pb:KR6s0002_WYG_022-5a>
十年煬帝鎮¶於楊越廣捜英異江表文記悉總收集乃
於¶雜記中得影像傳即令舍人王延夀往寺推¶覔得之
自任晉藩以來每有行往常以烏¶漆函盛之令人馬捧
而前行後登儲貳乃送¶曲池日嚴寺有令當寺看已封
鎖勿令外人¶見之寺即帝之所造也大業之末天下沸
騰¶京邑僧衆常來瞻覩有住此寺亦未之信重¶以見石
中金晃晃疑似佛像耳仍見名行¶諸僧互説不同咸言
了了分明面目相狀未¶曽有昧每慨無所見又潔齋别
<pb:KR6s0002_WYG_022-5b>
懴七日後依¶前觀之見有銀塔後又觀之見有銀佛而
道¶俗同觀往往不同或見佛塔菩薩或見僧衆¶列坐或
見帳葢旛幢或見山林八部或見三¶途苦相或見七代
存亡一覩之間或定¶或變雖善惡交現而善相繁焉故
來祈者咸¶前發願往作何形來生何處依言為現信為¶
幽途之有鏡者也至貞觀六年七月内下勅¶入内供養¶
隋邢州沙河縣寺四面佛者隋祖時有人入¶山見僧守
䕶此佛銅身髙三尺餘便請遂許¶失僧所在諸處聞之
<pb:KR6s0002_WYG_022-6a>
競來引挽都不得起唯<md:KR6s0002_T_014-0391a>¶沙河寺僧引之隨手至寺後入
寺側獲金¶一塊上二鳥形銘云擬度四面佛因度之像¶
身上都是烏形後忽失之於寺側瀅中數有¶光現尋乃
漉出隋後主聞遣工冶鑄擬之¶卒不成經二百餘日乃
成終有缺少遂罷¶
隋時凝觀寺僧法慶開皇三年造夾紵釋迦¶立像一軀
舉髙一丈六尺像功未畢慶身遂¶卒其日又有寳昌寺
僧大智死經三日而便¶甦活遂向寺僧説云於閻羅王
<pb:KR6s0002_WYG_022-6b>
前見僧法慶¶甚有憂色少時之間又見像來王前王遽
走¶下階合掌禮拜此像像謂王曰法慶造我今¶仍未畢
奈何令死王自顧問一人曰法慶合死¶未答曰命未合
終而食料已盡王曰可給¶荷葉令終其福業也俄而不
見大智甦活為¶寺僧説之乃令於凝觀寺看之須臾之
間遂¶見法慶甦活所説與大智不殊法慶甦後常¶食荷
葉以為佳味及噉餘食終不得下像成¶之後數年乃卒
其像儀相圓滿屢放光明此¶寺雖廢其像現存¶
<pb:KR6s0002_WYG_022-7a>
唐武徳年中邡州西南慈烏川有郝積者素¶有信敬見
羣鹿常在山上逐去還來異之掘¶鹿所止處得石像髙
一丈四尺許移出川中¶村内至今現存自像出後羣鹿
因散古老¶傳云迦葉佛時所蔵有四十軀今雖兩現餘¶
在山𨼆其形如今玉華東鐵礦像相似不可¶治護矣¶
唐貞觀十七年九月涼州都督李襲譽因巡¶境至州東
南昌泉縣界有石表文合一百一¶十字乃有七佛八菩
薩上果佛田等字以狀<md:KR6s0002_T_014-0391b>¶奏聞有勅覆檢如其所奏下詔
<pb:KR6s0002_WYG_022-7b>
涼州給復一年罪者赦之¶
唐渝州西百里相思寺北石山有佛跡十二枚¶皆長三
尺許闊一尺一寸深九寸中有魚¶文在佛堂北十餘山
見有僧住至貞觀二¶十年十月忽寺側泉内出蓮華形
如紅色⬤¶臺具足大如三尺面合擎出如涕入水成華¶
舟旅往還無不歎訝經月不滅相思寺因以¶得名一云
涪州亦有此寺寺本貧煎由是感¶施至今常富昔齊荆
州城東天井出錦于¶時士女取用如人中錦不異經月
<pb:KR6s0002_WYG_022-8a>
乃歇故知於¶出不足可怪(見呉均齊春秋/蕭誠荆南志説)¶
唐循州東北興寧縣靈龕寺北石上佛跡三十¶痕大者
長五尺以下循州在一川中東西二¶百南北百里寺極
豐渥近得銅蔵面三尺鑪¶可獲百餘諸盤合等又其銘
云僧得福興俗¶得禍至古傳云晉時北僧在此山𨼆遊
大¶洪嶺至佛跡處有大石窟華果美茂遂住經¶宿山神
為怪怖之心卓不動曰此不可居山¶鬼數來望前石山
陵雲葢日遂往登之下望¶懸絶不可至彼還興寧説之
<pb:KR6s0002_WYG_022-8b>
宋代二僧承前¶不達勇意覆尋其僧誦法華經戒行貞
潔能¶伏神鬼乃至見形受戒爰及家屬望前崖上¶有異
光彩隔一丈許上下俱絶僧以木為¶梁渡視乃見竒跡
七枚色如人肉現于石¶上貞觀三年又現一跡並放光
明輪相具足¶今有看者多少不同因置靈龕厥取其異
又¶訪其本乃宋時王家捨粟園為寺即今古堂¶尚存焉<md:KR6s0002_T_014-0391c>¶
唐隴西李大安工部尚書大亮之兄也武徳¶中大亮任
越州總管大安自京往省之大亮¶遣奴婢數人從兄歸
<pb:KR6s0002_WYG_022-9a>
至榖州鹿橋宿於逆旅¶其奴有謀殺大安者候其眠熟
夜已過半奴¶以小劒刺大安項洞之刃著于牀奴因不
拔¶而逃大安驚覺呼奴其不叛者奴婢欲拔刃¶大安曰
拔刃便死可先取紙筆作書畢縣官¶亦至因為拔刃洗
瘡加藥大安遂絶忽如夢¶者見一物長尺餘闊厚四五
寸形似豬肉¶去地二尺許從户入來至牀前其中有語
曰¶急還我豬肉大安曰我不食豬肉何縁負汝¶即聞户
外有言曰錯非也此物即還從户出¶大安仍見庭前有
<pb:KR6s0002_WYG_022-9b>
池水清淺可愛池西岸上¶有金像可髙五寸須臾漸大
而化成為僧被¶袈裟甚新淨語大安曰被傷耶我今為
汝¶將痛去汝當平復還家念佛修善也因以手¶摩大安
頸瘡而去大安得其形狀見僧背有¶紅繒補袈裟可方
寸許甚分明既而大安覺¶遂甦而瘡亦復不痛能起坐
食十數日京宅¶子弟迎至家家人親故來視大安為説
被傷¶由狀及見像事有一婢在傍聞説因言大安¶之家
初行也安妻使婢詣像工為造佛像像¶成以綵畫衣有
<pb:KR6s0002_WYG_022-10a>
一㸃朱汙像背上當令工去之¶不肯今仍在形狀如郎
君所説大安因與妻¶及家人共起觀像乃同所見無異
其背㸃宛¶然補處於是歎異信知聖教不虚遂加崇信¶
佛法彌殷禮敬益年不死自佛法東流已來¶靈像感應
者述不能盡畧件如前(右一驗出/冥祥記也)¶
唐幽州漁陽縣無終戍城内有百許家龍朔<md:KR6s0002_T_014-0392a>¶二年夏四
月戍城火災門樓及人家屋宇並¶為煨燼唯二精舍及
浮圖并佛龕上紙簾蘧¶蒢等但有佛像獨不延燎火既
<pb:KR6s0002_WYG_022-10b>
不燒巋然¶獨在時人見者莫不嗟異以為佛力支持¶中
山郎餘令既任彼官又家兄餘慶交友人¶郎將齊郡因
如使營州並親見其事具為餘¶令説之¶
唐并州城西有山寺寺名童子有大像坐髙¶一百七十
餘尺皇帝崇敬釋教顯慶末年巡¶幸并州共皇后親到
此寺及幸北谷開化寺¶大像髙二百尺禮敬瞻覩嗟歎
希竒大捨珍¶寳財物衣服并諸妃嬪内宫之人並各捐
捨¶并勅州官長史竇軌等令速莊嚴備飾聖容¶并開拓
<pb:KR6s0002_WYG_022-11a>
龕前地務令寛廣還京之日至龍朔二¶年秋七月内官
出袈裟兩領遣中使馳送二¶寺大像其童子寺像披袈
裟日從旦至暮放¶五色光流照崖巖洞燭山川又入南
龕小佛¶赫奕堂殿道俗瞻覩數千萬衆城中貴賤覩¶此
而遷善者十室而七八焉衆人共知不言¶可悉¶
唐西京清禪寺先有純金像一軀長一尺四¶寸重八十
兩隋文帝之所造也貞觀十四年¶有賊孫徳信偽造璽
書將一閹豎子詐稱勅¶遣取像寺僧聞奉勅索不敢拒
<pb:KR6s0002_WYG_022-11b>
付之經宿事¶發像身已被鑄破唯頭不銷太宗大怒處
以¶極刑徳信未死之間身已爛壊遍體瘡潰寺¶僧更加
金如法鑄成(右三驗出/冥報拾遺)¶
唐顯慶四年撫州刺史祖氏為亢旱故請祈¶無効有人
於州東山見有行像莫測其由將<md:KR6s0002_T_014-0392b>¶事移徙鏗然不動風
聲扇及逺近同⬤有潭¶州人云彼寺失之乃在此耶尋
其行路乃現¶二跡各長三尺相去五百里刺史以亢炎
既¶久便往祈請盡州官庶香華步往二十里許¶泣告情
<pb:KR6s0002_WYG_022-12a>
事勤至彌甚使三人捧之飄然應接¶返還州寺隨路布
雲當夕霈下遂以豐足今¶在撫州¶
唐永徽年雍州藍田東悟真寺寺居藍谷之¶西崖製窮
山美殿堂嚴整有像持寺北隒更¶修别院大石横嶷甚
為妨礙乃以火燒水沃¶之令散終無以致便以鐵鎚打
破中獲金¶像一軀四面無縫天然裹甲不知何來像¶趺
全具非工合作亦不識是何珍寳髙五寸¶許今在山寺
其年益州光明柱上有一佛二¶菩薩現雖削還影出初
<pb:KR6s0002_WYG_022-12b>
在九隴佛堂長史張¶緒以聚衆移入光明今現在¶
唐雍州鄠縣東澧水西李趙曲有金像髙三¶尺六寸并
燄光四尺數放光明像形露右膊¶極威嚴余聞往尋見
之趺上銘云秦建元二¶十年四月八日於長安中寺造
十王慧韶感¶佛泥曰達遇遺像是以賴身之餘造鑄神
模¶若誠感必應願使十方同福銘文如此問其¶獲縁云
昔廢二教遂蔵於澧水羅仁渦中有¶人岸行聞渦中有
聲亦放光明向村老説便¶⬤水求渦中純沙水出光明
<pb:KR6s0002_WYG_022-13a>
便就發掘乃獲¶前像時尚在周村家蔵𨼆互相供養閉
在閑¶堂放光自照今在村中¶
唐龍朔三年春二月沁州像現州北六十餘¶里在綿上
縣界長谷中半崖上有古佛龕中<md:KR6s0002_T_014-0392c>¶有三鋪石像中央像
常放光明照燭林谷村¶人異之以事聞州遂以達上上
乃勅京師大¶慈恩寺僧𤣥秀共使人乗驛往審登到之
時¶即見光明如火流飛出沒然續不絶時有雲¶至龕窟
其光暫𨼆雲去光現便即馳報勅令¶圖寫重復依審光
<pb:KR6s0002_WYG_022-13b>
還如初頻繁三夕如初照¶曜至今相傳光仍不斷此處
山林勝地鬱茂¶石龕佛像古迹甚多莫委其初覩瑞彌
繁¶
唐益州郭下法聚寺畫地蔵菩薩却坐繩牀¶垂脚髙八
九寸本像是張僧繇畫至麟徳二¶年七月當寺僧圖得
一本放光乍出乍没如¶似金環大同本光如是展轉圖
寫出者𩔖皆¶放光當年八月勅追一本入宫供養現今
京¶城内外道俗畫者供養並皆放光信知佛力¶不可測
<pb:KR6s0002_WYG_022-14a>
量(家别一本/不别引記)¶
唐麟徳二年簡州金水縣北三學山舊屬益¶州寺僧慧
昱今權例得住益州郭下空慧寺¶至麟徳元年從州故
往荆州長沙寺瑞金銅¶像所至誠發願意欲圖寫瑞像
供養訪得巧¶匠張淨眼使潔淨如法已畫得六軀未有
靈¶感至第七軀即放五色神光洞照内外逺近¶皆覩經
於七日光漸𨼆滅道俗驚喜不可具¶述慧昱將此像來
入長安未及莊飾并欲畫¶左右侍者菩薩聖僧供養具
<pb:KR6s0002_WYG_022-14b>
等當時奉勅令¶京城巧匠至中臺使百官諸學士監看
令畫¶西國志六十卷圖有四十卷慧昱為外無好¶手就
中臺憑匠范長夀裝畫像在都堂至¶六月七日夜至三
更初像放五色光明徹照¶堂外有守堂人出外起止見
堂上火出謂内<md:KR6s0002_T_014-0393a>¶失火驚走唱叫堂内當直官十人并兵
士三¶十餘人為天熱並露身眠光普照身人人相¶見身
體赤露驚起具服唯有一官姓石名懐¶蔵素無信心但
見外光看身純黒光照徹旦¶方歇其石懐蔵發露自責
<pb:KR6s0002_WYG_022-15a>
盡誠悔過亦不見¶光照身得明及諸院官人兵士等聞
喚見光¶並來看之聞見之者並皆發心盡形齋戒諸¶官
人等各畫一本至家供養(京城道俗共知/故不别引記也)¶
唐龍朔元年下勅令㑹昌寺僧㑹賾往五臺山¶修理寺
塔其山屬代州五臺縣備有五臺¶中臺最髙目極千里
山川如掌上有石塔數¶千所塼石壘之斯並魏髙祖孝
文帝所立臺¶北石上人馬大跡陷文如新頂有大池名¶
太華泉又有小泉迭相延屬夾泉有二浮圖¶中有文殊
<pb:KR6s0002_WYG_022-15b>
師利像傳云文殊師利與五百仙¶人往清涼山説法故
華嚴經亦云文殊在清¶涼山説法故此山極寒不生餘
樹唯有松林¶森聳山谷南號清涼峯山下有清涼府古
今¶遺基見不泯滅從臺東南而下三十里許有¶古大孚
靈鷲寺見有東西二道場佛事備焉¶古老傳云漢明帝
所造南有華園二頃許異¶華間發光曜人目四邊樹圍
訪問古老不達¶根源每至肇春迄到晚秋華迭開發古
來¶道俗愛此華竒人間無有採根移外栽植並¶皆不生
<pb:KR6s0002_WYG_022-16a>
乃至移出圍樹外栽亦不得生要在¶園内任之自發良
由文殊所感大聖現徵¶實置神仙之宅豈凡夫之所植
也若有志誠¶入此山者多見伽藍聖僧所居或有飛空
或¶有縁澗或居山嶮或在幽巖或道或俗不異<md:KR6s0002_T_014-0393b>¶凡愚過
後尋覔不知去處寺及聖僧出没不¶恒聖凡靡測¶皇帝
至龍朔二年初又令㑹賾往并州取吏¶力財帛使修故
寺賾與五臺承并將二十餘¶人直詣臺中見石像臨崖
搖動身手及至像¶所乃是方石悽然自責不覩真身悵
<pb:KR6s0002_WYG_022-16b>
恨久之¶令作工修理二塔并文殊師利像徙倚塔邊忽¶
聞塔間鐘聲振發連椎不絶又聞異香氛氲¶屢至道俗
咸怪歎未曽有又往西臺遙見一¶僧乗馬東上奔來極
急賾與諸人立待其至¶久而不到就往㕘迎乃變為枿
恨恨無已然¶則像相通感有時𨼆顯鐘響聲氣相續恒¶
聞其山方三百里東南脚即連恒岳山也¶西北脚即是
天池也中有佛光山仙華山王¶子塔古寺六所有解脱
禪師僧明禪師遺蹤坐¶窟身肉不壊已積十年定力所
<pb:KR6s0002_WYG_022-17a>
持聖賢靡測¶
大唐乾封二年仲春之月西明寺道宣律師¶于時逐靜
在京師城南華清宫故淨業寺修道¶律師積徳髙逺抱
素日久忽有一天來至律¶師所致敬申禮具敘暄涼律
師問曰檀越¶何處姓字誰耶答曰弟子姓王名璠是大¶
呉之蘭臺臣也㑹師初至建業孫主即未許¶之令感希
有之瑞為立非常之廟于時天¶地神祇咸加靈被於三
七日遂感舍利呉主¶手執銅瓶傾銅盤内舍利所衝盤
<pb:KR6s0002_WYG_022-17b>
即破裂乃¶至火燒鎚試俱不能損闞澤張昱之徒亦是¶
天人䕶助入其身中令其神爽通敏答對諧¶允今業在
天𢎞䕶佛法為事弟子是南方天¶王韋將軍下之使者
將軍事務極多擁䕶三<md:KR6s0002_T_014-0393c>¶洲之佛法有鬭諍浚危之事無
不躬往和喻¶令解今附和南天欲即至前事擁閙不久¶
當至具令弟子等共師言不久復有天來云¶姓羅氏是
蜀人也言作蜀音廣説律相初¶相見時如俗禮儀敘述
縁由多有次第遂有¶忽忘次又一天云姓費氏禮敬如
<pb:KR6s0002_WYG_022-18a>
前云弟子¶迦葉佛時生在初天在韋將軍下諸天貪欲¶
所醉弟子以宿願力不交天欲清淨梵行偏¶敬毘尼韋
將軍童真梵行不受天欲一王之¶下有八將軍四王三
十二將周四天下往還¶䕶助諸出家人四天下中北天
一洲少有佛¶法餘三天下佛法大𢎞然出家之人多犯
禁¶戒少有如法東西天下人少⬤慧煩惱難化¶南方一
洲雖多犯罪化令從善心易調伏佛¶臨涅槃親受付囑
並令守䕶不使魔嬈若不¶守䕶如是破戒誰有行我之
<pb:KR6s0002_WYG_022-18b>
法教者故佛垂¶誡不敢不行雖見毁禁愍而䕶之見行
一善¶萬過不咎事等忘瑕不存往失且人中臭氣¶上熏
空界四十萬里諸天清淨無不厭之但¶以受佛付囑令
䕶佛法尚與人同止諸天不¶敢不來韋將軍三十二將
之中最存𢎞䕶多¶有魔子魔女輕弄比丘道力微者並
為惑亂¶將軍栖遑奔至應機除剪故有事至須往四¶王
所時王見皆起為韋將軍修童真行䕶正¶法故弟子性
樂戒律如來一代所制毘尼¶並在座中聽受戒法因問
<pb:KR6s0002_WYG_022-19a>
律中諸𨼆文義無¶不決滯然此東華三寳素有山海水
石往往¶多現但謂其靈而敬之顧訪失由莫知投詣¶遂
因此縁隨而諮請且沈冥之相以理括之<md:KR6s0002_T_014-0394a>¶未曽持觀不
可以語也¶宣師感通記問天人云益州成都多寳石佛¶
者何代時像從地涌出答曰蜀都元基青¶城山上今之
成都大海之地昔迦葉佛時有¶人於西耳河造之擬多
寳佛全身相也在西¶耳河鷲山寺有成都人往彼興易
請像將還¶至今多寳寺處為海神蹋船所没初取像人¶
<pb:KR6s0002_WYG_022-19b>
見海神于岸上遊謂是山兔遂即煞之因¶爾神瞋覆没
人像俱溺同在一船其多寳¶舊在鷲頭山寺古基尚在
仍有一塔常有¶光明令向彼土道由郎州過大小不算
三千¶餘里方達西耳河河大闊或百里或五百里¶中有
山洲亦有古寺經像尚存而無僧住經¶同此文時聞鐘
聲百姓殷實每年二時供養¶古塔塔如戒壇三重石砌
上有覆釡其數極¶多彼土諸人但言神冢毎發光明人
以蔬食¶祭之求其福祚也其地西北去嶲州二千餘¶里
<pb:KR6s0002_WYG_022-20a>
問去天竺非逺往往有至彼者自下云云至晉¶時有僧
於此地見土墳隨出隨除終不可平¶後見坼開深怪其
爾乃深掘丈餘獲像及人¶骨在船其體骨肘脛悉皆粗
大數倍過於今¶人即迦葉佛時閻浮人夀二萬嵗時人
也今¶時劫減命促人小固其常然不可怪也初出¶之時
牽曳難得弟子化為老人指撝方便須¶臾至周滅法暫
𨼆到隋重興更復出之蜀人¶但知其靈從地而出亦不
測其根源見其華¶趺有多寳字因遂名焉又名多寳寺
<pb:KR6s0002_WYG_022-20b>
又問多¶寳字是其隸書出於亡秦之代如何迦葉佛¶時
已有神州書耶答曰亡秦李斯隸書此乃近<md:KR6s0002_T_014-0394b>¶代逺承隸
書之興興於古佛之世見今南洲¶四面千有餘洲莊嚴
閻浮一方百有餘國文¶字言音同今唐國但以海路遼
逺動數十萬¶里重譯莫傳故使此方封守株柱不足怪
也¶師不聞乎梁顧野王太學之大傅也周¶訪字源出没
不定故玉篇序云有開春申君¶墓得其銘文皆是隸字
檢春申是周武六國¶同時隸文則非吞併之日也此國篆
<pb:KR6s0002_WYG_022-21a>
隸諸書¶尚有茫昧寧知迦葉佛時之事史非其耳目¶
之所聞見也¶又問今西京城西髙四土臺俗諺云是蒼
頡¶造書臺如何云隸書字古時已有答云蒼頡¶於此臺
上増土造臺觀鳥迹者非無其事且¶蒼頡之傳此土罕
知其源或云黄帝之臣或¶云古帝王也鳥迹之書時變
一途今所絶有¶無益之言不勞述也¶又有天人姓陸名
𤣥暢來謁律師云弟子是¶周穆王時生在初天本是迦
葉佛時天為通¶化故周時暫現所問髙四土臺者其本
<pb:KR6s0002_WYG_022-21b>
迦葉¶佛於此第三㑹説法度人至穆王時文殊目¶連來
化穆王從之即列子所謂化人者是也¶化人示穆王髙
四臺是迦葉佛説法處因造¶三㑹道場至秦穆公時扶
風獲一石佛穆¶公不識棄馬坊中⬤汙此像䕶像神瞋
令公¶染疾公又夢遊上帝極被責疏覺問侍臣由¶余便
答云臣聞周穆王時有化人來此土云¶是佛神穆王信
之於終南山造中天臺髙千¶餘尺基趾見在又於蒼頡
臺造神廟名三㑹¶道場公今所患殆非佛為之耶公聞
<pb:KR6s0002_WYG_022-22a>
大怖語<md:KR6s0002_T_014-0394c>¶由余曰吾近獲一石人衣冠非今所製棄之¶馬
坊將非此是佛神耶由余聞往視之對曰¶此真佛神也
公取像澡浴安清靜處像遂放¶光公又怖謂神瞋也宰
三牲以祭之諸善神¶等擎棄逺處公又大怖以問由余
答曰臣聞¶佛神清潔不進酒肉愛重物命如䕶一子所¶
有供養燒香而已所可祭祀餅果之屬公大¶悦欲造佛
像絶於工人又問由余答曰昔穆¶王造寺之側應有工
匠遂於髙四臺南村内¶得一老人姓王名安年百八十
<pb:KR6s0002_WYG_022-22b>
自云曽於三¶㑹道場見人造之臣今年老無力能作所
住¶村北有兄弟四人曽於道場内為諸匠執作¶請追共
造依言作之成一銅像相好圓備公¶悦大賞賚之彼人
得財並造功徳於土臺上¶造重閣髙三百尺時人號之
髙四臺或曰髙¶四樓其人姓髙大者名四或曰兄弟四
人同¶立故也或取大兄之名以目之故髙四之名¶至今
稱也¶又問目連舍利弗佛在已終如何重見答曰¶同名
六人此目連非大目連也至宇文周時¶文殊師利化為
<pb:KR6s0002_WYG_022-23a>
梵僧來遊此土云欲禮拜迦¶葉佛説法處并往文殊所
住之處名清涼山¶遍問道俗無有知者時有智猛法師
年始十¶八反問梵僧何因知有二聖餘迹答曰在秦¶都
城南二十里有蒼頡造書臺即其地也又¶云在沙河南
五十里青山北四十里即其處¶也¶又問沙河青山是何
語答曰渭水終南山也¶此僧便從渭水直南而步逺到
髙四臺便云<md:KR6s0002_T_014-0395a>¶此是古佛説法處也于時智猛法師隨往
禮¶拜不久失梵僧所在智猛長大具為太常韋¶卿説之
<pb:KR6s0002_WYG_022-23b>
請其臺處依本置寺遂奏周主名三¶㑹寺至隋大業廢
入大寺因被廢毁配入菩¶提今京城東市西平康坊南
門東菩提寺西¶堂佛首即是三㑹寺佛釋迦如來度大
迦葉¶後十二年中來至此臺其下見有迦葉佛舍¶利周
穆身遊大夏佛告彼土見有古塔可返¶禮事王問何方
佛答在鄗京之東南也西¶天竺國具有别傳云嵗長年
是師子國僧年¶九十九夏是三果阿那含人聞斯勝迹
躬至¶禮拜义請奏欲往北代清涼山文殊師利菩¶薩坐
<pb:KR6s0002_WYG_022-24a>
處¶皇帝聞喜勅給驛馬内使及弟子官佐二十餘¶人在
處供給諸官人弟子等並乗官馬唯長¶年一人少小已
來精誠苦行不乗雜畜既到¶代州清涼山即便肘行膝
步而上至中臺佛¶堂即是文殊廟堂從下至上可行三
十餘里¶山石勁利入肉到骨無血乳出至于七日五¶體
投地布面在土不起不食七日滿已忽起¶踊躍指撝四
方上下空界具見文殊師利菩¶薩聖僧羅漢從者道俗
數十人有見不見復¶有一蟒蛇身長數里從北而來直
<pb:KR6s0002_WYG_022-24b>
向長年長年¶見喜銜師脚過變為僧形諸人懼怕皆悉¶
四散唯長年一人心不驚動種種靈應不可¶具述所請
遂願還返京都今現化度安置或¶請入内受戒或巡歴
諸山¶律師問天人曰自昔相傳文殊在清涼山領¶五百
仙人説法經中明文殊是久住娑婆世<md:KR6s0002_T_014-0395b>¶界菩薩娑婆則
大千總號如何偏在此方答¶曰文殊是諸佛之元帥隨
縁利見應變不¶同大士大功非人境界不勞評泊但知
仰¶信多在清涼山五臺之中今屬北代州西見¶有五臺
<pb:KR6s0002_WYG_022-25a>
縣清涼府¶皇唐已來有僧名解脱在巖窟亡來三十餘¶
年身肉不壊似如入滅盡定復有一尼亦入¶定不動各
經多年聖迹伽藍菩薩聖僧仙人¶仙華屢屢人見具在
别篇豈得不信¶又問今五臺山中臺之東南三十里見
有大¶孚靈鷲寺兩堂隔澗猶存南有華園可二頃¶許四
時發彩色𩔖不同四周樹圍人移華¶栽别處種植皆悉
不生唯在園内方得久¶榮人究年月莫知來由或云漢
明所立或云¶魏孝文帝栽植古老相傳于説不同如何
<pb:KR6s0002_WYG_022-25b>
為¶實答云但是二帝所作昔周穆之時已¶有佛法此山
靈異文殊所居周穆於中造寺¶供養及阿育王亦依置
塔漢明之初摩騰¶法師是阿羅漢天眼亦見有塔請帝
立寺其山形¶像似靈鷲名曰大孚孚者信也由帝深信
佛法¶立寺勸人元魏孝文北臺不逺常來禮謁見¶人馬
行迹石上分明其事可驗豈唯五臺獨¶驗今終南山太
白太華五岳名山皆有聖人¶為持住佛法令法久住有
人設供感訃徵應¶事在别篇不繁此述也¶又問今涼州
<pb:KR6s0002_WYG_022-26a>
西番和縣山裂像出何代¶造耶答云迦葉佛時有利賔
菩薩見此山人¶不信業報以煞害為事于時住處有數
萬¶家無重佛法者菩薩救之為立伽藍大梵天<md:KR6s0002_T_014-0395c>¶王手造
像身初成以後菩薩神力能令如真佛¶不異遊步説法
教化諸人雖蒙此道猶故不¶信于時菩薩示行怖畏手
擎大石可於聚¶落欲下壓之菩薩揚威勸化諸人便歘
迴心¶信敬於佛所有煞具變成蓮華隨有街巷華¶如種
植瑞像方攝神力菩薩又勸諸清信士¶令造七寺南北
<pb:KR6s0002_WYG_022-26b>
一百四里東西八十里彌¶山亘谷處處僧坊佛殿營造
經十三年方得¶成就同時出家者有二萬人在七寺住
經三¶百年彼諸人等現業力大昔所造惡當世輕¶受不
入地獄前所害者在惡⬤中又發惡願¶彼害我者及未
成聖我當害之若不加害惡¶業便盡我無以報共吐大
火焚燒寺舍及彼¶聚落一時焚蕩縱盜得活又以大水
漂溺煞¶之無一得存時彼山神寺未破前收取此像¶逺
在空中寺破以後下内石室安置供養年¶月既久石生
<pb:KR6s0002_WYG_022-27a>
室滅至劉薩訶師禮山逆示像¶出其薩訶者前身元是
利賔菩薩身首别處¶更在别篇¶也問江表龍光瑞像人
傳羅什將來有言扶南¶所得如何為定答曰此非羅什
所得斯乃宋¶孝武征扶南獲之昔佛滅後三百年中北
天¶竺大阿羅漢優婆質那以神力加工匠三百¶年中鑿
大石山安置佛窟從上至下凡有五¶重髙三百餘尺請
彌勒菩薩指撝作壇室¶處之𤣥奘師傳云百餘尺聖迹
記云髙八丈¶足趺八尺六齋日常放光明其初作時羅
<pb:KR6s0002_WYG_022-27b>
漢¶將工人上天三往方成第二牛頭栴檀第¶三金第四
玉第五銅像凡夫今見止在下重<md:KR6s0002_T_014-0396a>¶上四重閉石窟映徹
見人蔵腑第六百年有¶佛奈遮阿羅漢生已母亡生扶
南國念母重¶恩從上重中取小檀像令母供養母終生
楊¶州出家住新興寺獲得三果宋孝武征扶南¶獲此像
來都亦是羅漢神力母今現在時往¶羅浮天台西方諸
處昔法盛曇無竭者再往¶西方有傳五卷畧述此縁何
忽云羅什法¶師背負而來耶¶宣師因問什師一代所翻
<pb:KR6s0002_WYG_022-28a>
之經人多偏樂受¶持轉盛何耶答曰其人聰明善解大
乗以下¶諸人同時翻譯者並儁又一代之寳也絶後¶光
前仰之所不及故其所譯以悟達為先得¶佛遺寄之意
也¶又問俗中常論被秦姚興抑破重戒云何得¶佛意耶
答曰此非悠悠凡所籌度何須評論¶什師徳行位在三
賢所在通化那煩補闕隨¶機而作故大論一部十分畧
九自餘經論例¶此可知冥祥感應歴代彌新深㑹聖㫖
罕逢¶難遇又蒙文殊指授令其刪定特異恒¶論豈以别
<pb:KR6s0002_WYG_022-28b>
室見譏頓亡𤣥致者也¶又問邡州顯際寺山出石像者
何代所立答¶曰像是秦穆公所造像元出處是周穆王
造¶寺處也佛去世後育王第四女造又造像¶塔於此供
養于時此寺有一二三果人住中¶秦相由余常所奉敬
往者迦葉佛時亦於此¶立寺是彼沙彌顯際造也仍將
本名以顯寺¶額¶又問今玉華宫南檀臺山上有塼塔面
别四¶十步下層極壯四面石龕傍有碎塼又有三<md:KR6s0002_T_014-0396b>¶十餘
窯甎古老莫知何代然每聞鐘聲答¶曰此穆王寺也名
<pb:KR6s0002_WYG_022-29a>
曰靈山至育王時勅山神¶於此造塔西晉末亂五胡控
權劉曜京都長¶安數夢此山佛現在塼塔中坐語曜曰
汝少¶飲酒莫躭色欲黜去邪佞進用忠良曜不能¶從後
於洛陽酒醉落馬為石勒所擒初曜因¶夢所悟令人尋
山訪之遂見此像坐小塼塔¶與夢符同便毁小塔更造
大者髙一十九級¶并造寺宇極存壯麗寺名法燈度三
百僧住¶之曜没趙後寺有四十三人修得三果山神¶於
今塔後又造一寺供三果僧神往太白採¶取芝草供養
<pb:KR6s0002_WYG_022-29b>
聖僧皆獲延齡寺今現在凡人¶不見所聞鐘聲即是寺
鐘也其塔本基雖¶因劉曜仍是穆王立寺之處也又是
迦葉如¶來之古寺也至貞觀年中於玉華北慈烏川¶山
上常見羣鹿來集其所逐去還來有人異¶之於鹿集處
掘深一丈獲一石像長一丈許¶現今供養¶又問荆州前
大明寺栴檀像者云是優填王¶所造依傳從彼模來將
至梁朝今京師復有¶何者是本答曰大明是其本像梁
髙祖既崩¶像來荆渚至元帝承聖三年周平梁後收簿¶
<pb:KR6s0002_WYG_022-30a>
國寳皆入北周其檀像者有僧珍師蔵𨼆房¶内多以財
物贈遺使人像遂得停至隋開皇¶九年文祖遣使人柳
顧言往迎寺僧又求像¶令鎮荆楚顧是鄉人從之令别
刻檀將¶往恭㫖當時訪匠得一婆羅門僧名真達為¶造
即今西京大興善寺像是也亦甚靈異本¶像在荆州僧
以漆布漫之相好不及真者<md:KR6s0002_T_014-0396c>¶(本作佛生來七日之身今/加布漆乃壯年狀故殊絶)
(異本/也)大明本是古佛住處¶靈像不肯北還故也近有長
沙義法師天人¶冥讚遂悟開發别除漆布真容重顯大
<pb:KR6s0002_WYG_022-30b>
動¶信心披覿靈儀令檀所作本無補接光趺¶殊異象牙
雕刻卒非人工所成興善像身一¶一乖本¶又問涪州相
思寺側多有古迹篆銘勒之不¶識其縁此事云何答曰
此迦葉佛時有山神¶姓羅名子明蜀人也舊是持戒比
丘生憎破¶戒者發諸惡願令我死後作大惡鬼噉破戒¶
人因願受身作此山神多有眷屬所主土¶地東西五千
餘里南北二千餘里年噉萬人¶以上此神本曽為迦葉
佛兄後為弟子彼佛¶憐愍故來教化種種神變然始調
<pb:KR6s0002_WYG_022-31a>
伏與受五¶戒隨識宿命因不噉人恐後心變故佛留跡¶
育王於上起塔在山頂神便蔵於石中塔是¶白玉所作
其神現在其郭下寺塔育王所立¶見付屬儀¶中又問南
海循州北山興寧縣界靈龕寺多有¶靈跡此乃文殊聖
者弟子為此山神多造惡¶業文殊愍之便來教化遂識
宿命請為留跡¶我常禮事得離諸惡文殊為現今者是
也於¶貞觀三年山神命終生兜率天别有一鬼來¶居此
地即舊神親家也大造諸惡生天舊神¶憐之下請文殊
<pb:KR6s0002_WYG_022-31b>
為現小跡以化後神又從正¶法故今此山大小跡現莫
匪有由焉見付屬¶儀¶又問沁州北山石窟佛常有光明
此像出來¶久近耶答曰此窟迦葉佛釋迦佛二時備有<md:KR6s0002_T_014-0397a>¶
往昔周穆王弟子造迦葉佛像¶又問渭南終南二山有
佛面山七佛澗者答¶曰此事同於前南山庫谷天蔵是
迦葉佛自¶手所造之蔵也今現有十三縁覺在谷内住¶
又問此土常傳有佛是殷時周昭莊王等¶造互説不同
如何取定答曰皆有所以弟¶子夏桀時生天具見佛之
<pb:KR6s0002_WYG_022-32a>
垂化且佛有三身¶法報二身則非凡見並化登地以上
唯有化¶身被該三千百億釋迦隨人所感前後不定¶或
在殷末或在魯莊俱在大千之中前後咸¶傳一化感見
隨機前後何定若據法報常自¶湛然不足歎也¶又問漢
地所見諸瑞像多傳育王第四女所¶造其事匪幽冥難
得其實此事云何答曰此¶實不疑為育王第四女厥貌
非妍久而未出¶常恨其醜乃圖佛形相還如自身成已
發願¶佛之相好挺異於人如何同我之形儀也以¶此苦
<pb:KR6s0002_WYG_022-32b>
邀彌經年月後感佛現忽異本形父具¶問之述其所願
今北山玉華荆州長沙楊都¶髙悝及京城崇敬寺像並
是育王第四女造¶或有書其光趺依梵本書漢人請者
罕識其¶文育王因將此像令諸鬼神隨縁所感流傳¶開
悟今覩像面莫匪女形其崇敬寺地本是¶戰場西晉將
末有五胡大起兵戈相煞此地¶特多地下人骨今掘猶
得所煞無辜殘害酷¶濫故諸鬼神攜以鎮之令諸寃䰟
得生善念¶周朝滅法神亦徙之隋祖再隆佛還重起¶又
<pb:KR6s0002_WYG_022-33a>
問幽冥所感俗中常有神去形朽如何重¶來或經七日
多日如生不異答曰人稟七<md:KR6s0002_T_014-0397b>¶識識各有神心識為主主
雖前去餘神守䕶¶不足怪也如五戒中一戒五神五戒
便有二¶十五神一戒破五神去餘者仍在如大僧受¶戒
戒有二百五十神亦戒戒之中感得二百¶五十防衞比
丘若毁一重戒但二百五十神¶去餘者恒隨¶
　
　
<pb:KR6s0002_WYG_022-33b>
　
　
　
　
　
　
　
　法苑珠林卷二十二
<pb:KR6s0002_WYG_022-34a>
校譌
　第十二紙(五行十南/藏作女)第二十三紙(十三行返/南藏作趣)
音釋
　輼輬(輼烏昆切輬吕張/切輼輬喪車也)鵄吻(鵄稱脂切吻武/粉美隕二切)拗(於教/切)
　墼(吉厯切未/燒塼也)鏨(音慚鏨鑿/鐫刻也)䃙⬤(䃙音鹿/⬤音⬤)邡(音方/州名)⬤(同/鬘)
　涪(房尤切/州名)鄠(後五切/縣名)渦(烏禾切/水回也)枿(牙葛切伐/木餘也)璠(孚𡊮/切)
