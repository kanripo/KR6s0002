# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 25

<pb:KR6s0002_WYG_025-1a>
欽定四庫全書
　法苑珠林卷二十五
　　　　　　　　　　　　唐　釋道世　撰
　敬佛篇第六之六
　　觀音部
感應縁(畧引十/八驗)¶
秦尚書徐義
秦東平畢覽
<pb:KR6s0002_WYG_025-1b>
晉沙門竺法¶義
晉沙門竺法純
晉沙門釋開達
晉太原¶郭宣之
晉呉郡潘道秀
晉居士欒茍¶
晉沙門釋法智
晉南公子敖
<pb:KR6s0002_WYG_025-2a>
晉益州¶孫道徳
晉遼城劉度
晉¶河内竇傳
宋新興¶張興
宋居士宋琰
魏沙門釋道泰
魏¶定州孫敬徳
魏沙門釋法力¶
<pb:KR6s0002_WYG_025-2b>
秦徐義者髙陸人也少奉法為符堅尚書¶堅末兵革蜂
起賊獲義將加戮害乃埋其¶兩足編髮於樹夜中専念
觀世音有頃得眠¶夢人謂之曰今事亟矣何暇眠乎義
便驚¶起見守防之士並疲而寢乃試自奮動手髮¶既解
足亦得脱因而遁去百餘步𨼆小叢草¶便聞追者交馳
火炬星陳㸦繞此叢而竟無¶見者天明賊散歸投鄴寺
遂得免之¶
秦畢覽東平人也少奉法隨慕容垂北征没¶虜單馬逃
<pb:KR6s0002_WYG_025-3a>
竄虜追騎將及覽至心誦念觀世¶音既得免脱因入深
山迷惑失道又専心持¶念中夜見一道人法服持錫示
以途徑遂得¶還路安𨼆至家¶
晉始寧山有竺法義晉興寧中沙門遊刃衆¶典尤善法
華受業弟子常有百餘至咸安二¶年忽感心氣疾病常
存念觀世音乃夢見¶一人破腹洗腸寤便病愈傅亮每
云吾先君¶與義公遊處而聞説觀世音神異莫不大小¶
肅然<md:KR6s0002_T_017-0409c>¶矣
<pb:KR6s0002_WYG_025-3b>
晉沙門竺法純山隂顯義寺主也晉元興中¶起寺行牆
至蘭上買材路經湖道材主¶是婦人而應共至材所准
許價直遂與同船¶俱行既入大湖日暮暴風波浪如山
純船¶小水入命在瞬息念值行無福忽遇斯災又¶與婦
人俱行何以罔懼乃一心誦觀世音經¶俄有大舟泛流
&KR0208;純適時既入夜行旅已絶¶純自惟念不應有此流船
疑是神力既而共¶渡乗之而此小船應時即没大舟隨
波鼓¶蕩俄得達其岸耳¶
<pb:KR6s0002_WYG_025-4a>
晉沙門釋開達隆安二年登壟採甘草為羌¶所執時年
大飢羌胡相噉乃置達柵中將食¶之先在柵者十有餘
人羌日夕烹&KR0577;唯達¶尚存自達被執便潛誦觀世音經
不懈乎心¶及明日當見噉其晨始曙忽有大虎遙逼¶羣
羌奮怒號吼羌各駭怖迸走虎乃前嚙¶柵木得成小闋
可容人過已而徐去達初¶見虎嚙柵必謂見害既柵穿
而不入心疑其¶異將是觀音力計度諸羌未應便及即¶
穿柵逃走夜行晝伏遂得免脱¶
<pb:KR6s0002_WYG_025-4b>
晉郭宣之太原人也義熙四年為楊思平梁¶州府司馬
楊以輒害范元之等被法宣亦同¶執在獄唯一心歸向
觀世音菩薩後夕將眠¶之際忽親覩菩薩光明照獄宣
瞻覿禮拜祈<md:KR6s0002_T_017-0410a>¶請誓願久之乃没俄而宣之獨恩赦既¶釋
依所見形製造圖像又立精舍焉後¶零陵衡陽卒官¶
晉潘道秀呉郡人年二十餘為軍糾主因隨北¶征既而
軍小失利秀竄逸被掠經數處¶作奴俘虜異域欲歸無
因少信佛法恒志¶心念觀世音每夢寐輒見後既南奔
<pb:KR6s0002_WYG_025-5a>
迷¶不知道於窮山中忽覩真形如今行像因作¶禮禮竟
豁然不覺失之乃得還路遂歸本¶土後精進彌篤年垂
六十而亡¶
晉欒茍不知何許人也少奉法嘗作福富平¶令先從征
盧循值小失利舫遭火垂盡賊亦¶交逼正在中江風浪
駭目茍恐怖分盡猶¶誦念觀世音俄見江中有一人挺
然孤立腰¶與水齊茍心知祈念有感火賊已切便投¶水
就之身既浮涌脚似履地尋而大軍遣¶船迎接敗者遂
<pb:KR6s0002_WYG_025-5b>
得免濟¶
晉沙門釋法智為白衣時嘗獨行至大澤中¶忽遇猛火
四方俱起走路已絶便至心禮誦¶觀世音俄然火過一
澤之草無有遺莖者唯¶智所處容身不燒於是始乃敬
奉大法後¶為姚興將從征索虜軍退失馬落在圍裏乃¶
𨼆溝邊荆棘叢中得蔽頭復念觀世音心¶甚勤至隔溝
人遙喚後軍指令煞之而軍過¶捜覔輒無見者遙得免
濟後遂出家¶
<pb:KR6s0002_WYG_025-6a>
晉南宫子敖始平人也戍新平城為狒狒¶虜兒長樂公
所破合城數千人皆被誅害子¶敖雖分必死而猶至心
念觀世音既而次至¶子敖羣刃交下或髙或僻持刀之
人忽疲<md:KR6s0002_T_017-0410b>¶懈四支不隨爾時長樂公親自臨刑驚問之¶子
敖聊爾答云能作馬鞍乃令原釋子敖亦¶不知所以作
此言時後遂得遁逸造小形像¶貯以香函行則頂戴¶也¶¶¶¶¶¶
晉孫道徳益州人也奉道祭酒年過五十未¶有子息居
近精舍景平中沙門謂徳必願有¶兒當至心禮誦觀世
<pb:KR6s0002_WYG_025-6b>
音經此可冀也徳遂罷¶不事道單心投誠歸觀世音少
日之中而有¶夢應婦即有孕遂以産男也¶
晉劉度平原聊城人也鄉里有一千餘家並¶奉大法造
立形像供養僧尼值虜主木末時¶此縣嘗有逋逃末大
怒欲盡滅一城衆並兇¶懼分必殄盡度乃潔誠率衆歸
命觀世音頃¶之末見物從空中下繞其所住屋柱驚視
乃¶觀世音經使人讀之末大歡喜用省刑戮於¶是此城
即得免害¶
<pb:KR6s0002_WYG_025-7a>
晉竇傳者河内人也永和中并州刺史高昌¶冀州刺史
吕䕶各權部曲相與不和傳為昌¶所用作官長䕶遣騎
抄擊為所俘執同伴¶六七人共繫入一獄鎖械甚嚴尅
日當煞之¶沙門支道山時在䕶營中先與傳相識聞其<md:KR6s0002_T_017-0410c>¶
執厄出至獄所候視之隔户共語傳謂山曰¶今日困厄
命在漏刻何方相救山曰若能至¶心歸請必有感應傳
先亦頗聞觀世音及得¶山語遂専心屬念晝夜三日至
誠自歸觀其¶鎖械如覺緩解有異於常聊試推盪忽然
<pb:KR6s0002_WYG_025-7b>
離¶體傳乃復至心曰今蒙哀祐已令桎梏自解¶而同伴
尚多無心獨去觀世音神力普濟當¶令俱免言畢復牽
挽餘人皆以次解落若有¶割剔之者遂開户走出於警
徼之間莫有覺¶者便踰城逕去時夜已向曉行四五里
天明¶不復進共逃𨼆一榛中須臾覺失囚人¶馬絡繹四
出尋捕焚草踐林無不至遍唯¶傳所𨼆一畝許地終無
至者遂得免還鄉里¶敬信異常咸皆奉法道山後過江
為謝居士¶敷具説其事(右十四驗/出冥祥記)¶¶
<pb:KR6s0002_WYG_025-8a>
宋張興者新興人也頗信佛法嘗從沙門僧¶融曇翼時
受八戒興嘗為劫所引夫得走¶逃妻坐繋獄掠笞積日
時縣失火出囚路側¶㑹融翼同行經過囚邊妻驚呼闍
梨何以賜¶救融曰貧道力弱無救如何唯宜勤念觀¶世
音庶獲免耳妻便晝夜祈念經十許日於¶夜夢一沙門
以脚蹈之曰咄咄可起妻即驚<md:KR6s0002_T_017-0411a>¶起鉗鎖桎梏忽然俱解
便走&KR0208;户户時猶¶閉警防殊嚴既無由出慮有覺者乃
還著械¶尋復得眠又夢向沙門曰户已開矣妻覺而¶馳
<pb:KR6s0002_WYG_025-8b>
出守備者並已惛睡妻安步而去時夜甚¶闇行可數里
卒值一人妻懼躃地已而相¶訊乃其夫也相扶悲喜夜
投僧翼翼蔵匿¶之遂得免時元嘉初也¶
宋琰稚年在交阯彼土有賢法師者道徳僧¶也見授五
戒以觀世音金像一軀見與供養¶形製異今又非甚古
𩔖元嘉中作鎔鐫殊工¶似有真好琰奉以還都時年在
齠齓與二弟¶常盡勤至専精不倦後治改弊廬無屋安
設¶寄京師南澗寺中于時百姓競鑄錢亦有¶盜毁金像
<pb:KR6s0002_WYG_025-9a>
以充鑄者時像在寺已經數月琰¶晝寢夢見立于座隅
意甚異之時日已暮即¶馳迎還其夕南澗十餘軀像悉
遇盜亡其後¶久之像於曛暮間放光顯照三尺許地金
輝¶秀起煥然奪目琰兄弟及僕役同覩者十¶餘人于時
幼小不即題記比加撰録忘其日¶月是宋大明七年秋
也至泰始末琰移居¶烏衣周旋僧以此像權寓多寳寺
琰時暫遊¶江都此僧仍適荆楚不知像處垂將十載¶常
恐神寳與因俱絶宋升明末遊躓峽表經¶過江陵見此
<pb:KR6s0002_WYG_025-9b>
沙門迺知像所其年琰還京師¶即造多寳寺訪焉寺主
愛公云無此寄像琰¶退慮此僧孟浪將遂失此像深以
惆悵其夜¶夢人見語云像在多寳愛公忘耳當為得¶之
見將至寺此人手自開殿見像在殿之東¶衆小像中的
的分明詰旦造寺具以所夢請<md:KR6s0002_T_017-0411b>¶愛公愛公乃為開殿果
見此像在殿之東如¶夢所覩遂得像還時建元元年七
月十三日¶也像今常自供養庶必永作津梁修復其事¶
有感深懐沿此徵覿綴成斯記夫鏡接近情¶莫踰儀像
<pb:KR6s0002_WYG_025-10a>
瑞驗之發多自此興經云鎔斵圖¶繢𩔖形相者爰能行
動及放光明今西域¶釋迦彌勒二像暉用若冥葢得相
乎今華¶夏景揩神應亟著亦或當年羣生因㑹所感¶假
憑木石以見幽異不必尅由容好而能然¶也故沈石浮
深實闡閩呉之化塵金瀉液¶用舒彭宋之禍其餘銓示
繁方雖難曲辯率¶其大哲允歸目從若夫經塔顯効㫖
證亦¶同事非殊貫故繼其末(右二驗出/冥祥記¶也)
魏常山衡唐精舍釋道泰元魏末人夢人謂¶曰爾至某
<pb:KR6s0002_WYG_025-10b>
年當終於四十二矣泰寤懼之及¶至其年遇病甚憂悉
以身資為福有友人曰¶余聞供養六十二億菩薩與一
稱觀音福同¶無異君何不至心歸依可必増夀泰乃感¶
悟遂四日四夜専精不絶所坐帷下忽見光¶明從户外
而入見觀音足趺踝間金色朗照¶語泰曰汝念觀世音
耶比泰褰帷頃便不復¶見悲喜流汗便覺體輕所患悉
愈聖力所加¶後終延年¶
魏天平年中定州募士孫敬徳造觀音像自¶加禮敬後
<pb:KR6s0002_WYG_025-11a>
為劫賊所引不勝拷楚妄承其死¶將加斬決夢一沙門
令誦救生觀世音經千¶遍得脱有司執縛向市且行且
誦臨刑滿千¶刀斫自折以為二段皮肉不傷三換其刀¶
終折如故視像項上有刀三迹以狀奏聞丞<md:KR6s0002_T_017-0411c>¶相髙歡表
請免死勅寫其經廣布於世今謂¶髙王觀世音經自晉
宋梁陳秦趙國國分十¶六時經四百觀音地蔵彌勒彌
陀稱名念¶誦獲得救者不可勝紀具諸傳録故不備¶載¶
魏末魯郡釋法力未詳何人精苦有志勤營¶塔寺欲於
<pb:KR6s0002_WYG_025-11b>
魯郡立精舍而材不足與沙彌明¶琛往上谷乞麻一載
將還行空澤中忽遇野¶火車在下風恐無得免法力倦
眠比寤而火¶勢已及因舉聲稱觀未遑稱世音應聲風
轉¶火焰尋滅安𨼆還寺又有沙門法智本為白¶衣獨行
大澤猛火四面一時同至自知必死¶乃合面於地専稱
觀世音怪無火燒舉頭看之¶一澤之草纎毫並燼唯智
所伏僅容身耳因¶此感悟捨俗出家又沙門道集於夀
陽西山¶遊行為二賊所得縛繫在樹將欲殺之唯¶念觀
<pb:KR6s0002_WYG_025-12a>
音守死不輟引刀屢斫皆無傷損劫賊¶怖走集因得脱
又沙門法禪山行逢賊危欲¶害之唯念觀音挽弓射之
放箭不得賊遂歸¶誠投弓於地知是神人怖捨逃逝(右/二)
(驗出唐僧行逺/髙僧傳¶九真法)
頌曰¶
　　釋化能仁　　觀機降天　　衆聖之上¶
　　實為帝先　　交養怡和　　濯粹沖源¶
　　慈誨含識　　善誘中𤣥　　恩舒慧炬¶
<pb:KR6s0002_WYG_025-12b>
　　燭我宵然　　隨機變化　　孰識其年¶
　　望之遐舉　　即亦雲津　　殷之以形¶
　　悼之以神　　三乗既𢎞　　雙林遺身¶
　　假唱泥洹　　正法常宣
　敬法篇第七之一
　　<md:KR6s0002_T_017-0412a>¶述意部
葢¶¶聞寂然不動是則無象無言感而遂通¶所以有名有
教是以一四之句難聞三千之¶火易入庶使凝寒靜夜
<pb:KR6s0002_WYG_025-13a>
朗月長霄獨處空¶閑吟誦經典吐納宫商文字分明言
味流美¶詞韻相屬適衆人心利生物善足使幽靈欣¶躍
精神悦豫久習純熟文義洞曉敬心殷誦¶至誠冥感信
知受持一偈福利𢎞深書寫一¶言功超數劫是以迦葉
頂受靡悋剥皮薩陀¶心樂無辭灑血此是甘露之初門
入道之終¶徳也¶
　　聴法部¶
如付法蔵經云佛言一切衆生欲出三界生¶死大海必
<pb:KR6s0002_WYG_025-13b>
假法船方得度脱法為清涼除煩¶惱熱法是妙藥能愈
結病法是衆生真善知¶識作大利益濟諸苦惱所以然
者一切衆¶生志性無定隨所染習近善則善近惡則¶惡
若近惡友便造惡業流轉生死無有邊際¶若近善友起
諸敬心聽受妙法必能令離三¶塗苦惱由此功徳受最
勝樂華氏國王有¶一白象能滅怨敵若人犯罪令象蹋
殺後時¶象廏為火所燒移象近寺象聞比丘誦法句¶經
偈云
<pb:KR6s0002_WYG_025-14a>
　　為善生天　　為惡入淵
象聞法已心便¶柔和起慈悲心後付罪人但以鼻嗅舌
舐而¶去都不肯殺王見斯已心大惶怖即召諸¶臣共謀
此事智臣白王此象近寺必聞妙法¶是故爾耳今可移
近屠肆處繫王用其言¶象見屠殺惡心猛熾殘害更増
是以當知一<md:KR6s0002_T_017-0412b>¶切衆生志性無定畜生尚爾聞法生慈見
殺¶増害豈況於人而不染習是故智者宜應覺¶知見惡
須棄覩善宜近勤聽經法又於往¶昔有婆羅門持人髑
<pb:KR6s0002_WYG_025-14b>
髏其數甚多詣華氏城¶中遍行&KR0247;賣經歴多時都無買
者時婆羅門¶極大瞋恚髙聲罵言此城中人愚癡闇鈍
若¶不就我買髑髏者我當與作惡名聞也爾時¶城中諸
優婆塞聞畏毁謗便將錢買即以銅¶筯貫穿其耳若徹
過者便與多價其半徹者¶與價漸少都不通者全不與
直婆羅門言我¶此髑髏皆悉無異何故與價差别不等
優婆¶塞言前徹過者此人生時聴受妙法智慧髙¶勝貴
其如此相與多價其半徹者雖聽經法¶未善分别故與
<pb:KR6s0002_WYG_025-15a>
少直全不通者此人往昔¶都不聽法故不與價時優婆
塞持此髑髏往¶至城外起塔供養命終之後悉得生天
以是¶因縁當知妙法有大功徳此優婆塞以聴法¶人髑
髏起塔而供養之尚得生天況能至心¶聽受經法供養
恭敬持經人者此之福報實¶難窮盡未來必當成無上
道是故智者欲得¶無上安𨼆快樂應當至心勤聽經法¶
賢愚經云昔佛在世時舍衞國中須達長者¶信敬佛法
為僧檀越衆僧所須一切供給須¶達家内有二鸚鵡一
<pb:KR6s0002_WYG_025-15b>
名律提二名賖律提¶稟性&KR0219;慧解人言語見比丘來先
告家内令¶出迎送阿難後時到長者家見鳥聰&KR0219;為¶説
四諦苦集滅道門前有樹二鳥聞法飛向¶樹上歡喜誦
持夜在樹宿野狸所食縁此善¶根生四王天盡彼天夀
生忉利天忉利夀<md:KR6s0002_T_017-0412c>¶盡生夜摩天夜摩夀盡生兜率天兜
率夀盡¶生化樂天化樂夀盡生於第六他化自在天¶他
化夀盡還生化樂如是次第還復下至四¶天王天四天
夀盡還復上至他化自在天如¶是上下經於七返生六
<pb:KR6s0002_WYG_025-16a>
欲天自恣受樂極天¶之夀而無中夭後時命終來生人
中出家修¶道得辟支佛一名曇摩二名修曇摩¶賢愚經
云昔佛在世時有一比丘林中誦經¶音聲雅好時有一
鳥聞法敬愛在樹而聽時¶為獵師所射命終縁此善根
生忉利天面貌¶端正光相昞然無有倫匹自識宿命知
因¶比丘誦經聽法得生此中即持天華到比丘¶所禮敬
問訊以天香華供養比丘比丘具問¶知其委曲即命令
坐為其説法得須陀洹既¶得果已還歸天上禽鳥聽法
<pb:KR6s0002_WYG_025-16b>
尚獲福報無邊¶豈況於人信心聴法寧無善報¶善見律
論云昔佛在世時到瞻婆羅國迦羅¶池邊為衆説法時
彼池中有其一蛤聞佛池¶邊説法之聲即從池出入草
根下聴佛説法¶時有一人持杖放牛見佛在坐為衆説
法即¶往佛所欲聞法故以杖刺地誤著蛤頭即便¶命終
生忉利天以福報故宫殿縱廣十二由¶旬與諸天女娯
樂受樂即乗宫殿往至佛所¶頭頂禮足佛知故問汝是
何人忽禮我足神¶通光明相好無比照徹此間蛤天人
<pb:KR6s0002_WYG_025-17a>
以偈而¶答¶言
　　往昔為蛤身　於水中覔食¶　聞佛説法聲
　　出至草根下¶　有一牧牛人　持杖來聽法<md:KR6s0002_T_017-0413a>¶
　　杖劖刺我頭　命終生天上
佛以蛤天人所説偈為四衆説法是時衆中¶八萬四千
人皆得道迹蛤天人得須陀洹果¶含笑而去¶
　　求法部¶
如雜寳蔵經云昔有一女人聰明智慧深信¶三寳常於
<pb:KR6s0002_WYG_025-17b>
僧次請二比丘就舍供養後時便¶有一老比丘次到其
舍年老根昧素無知曉¶齋食訖已女人至心求請説法
敷座頭前閉¶目靜坐比丘自知不解説法&KR0208;其泯眼棄
走¶還寺然此女人至心思惟有為之法無常苦¶空不得
自在深心觀察即時獲得須陀洹果¶即得果已向寺求
覔欲報其恩然此比丘自¶審無知棄他逃走倍生慚恥
轉復蔵避而¶此女人苦求不已方自出現女人見已具
説¶蒙得道果因縁齎供報恩老比丘聞甚大慚¶愧深自
<pb:KR6s0002_WYG_025-18a>
尅責亦復獲得須陀洹果是故行者¶應當至心精誠求
法若至心者所求必獲¶涅槃經云佛言我念過去作婆
羅門在雪山¶中修菩薩行時世無佛亦無經法時天帝
釋¶觀見菩薩獨在山中修諸苦行即下試之自¶變其身
作羅刹像甚可怖畏住菩薩前口説¶半偈¶
　　諸行無常　　是生滅法
説是偈已遍觀四方菩薩聞偈心生歡喜即¶從座起以
手舉髮四向顧視不見餘人唯見¶羅刹即便往問大士
<pb:KR6s0002_WYG_025-18b>
何處得是半偈此半偈¶義乃是三世諸佛正道羅刹答
言汝不須問¶我不食來已經多日處處求索了不能得
飢<md:KR6s0002_T_017-0413b>¶渴苦惱心亂謬語非我本心之所知也菩薩¶復語若
能為我説是偈竟我當終身為汝弟¶子羅刹答言汝智
太過但自憂身都不見念¶我今飢逼實不能説菩薩復
語汝食何食羅¶刹答言我所食者唯人暖肉其所飲者
唯人¶熱血菩薩聞已即語羅刹但能具足説是偈¶竟我
當以身奉施供養羅刹答言誰當信¶汝為八字故棄所
<pb:KR6s0002_WYG_025-19a>
愛身菩薩答言我今有¶證梵釋四王諸佛菩薩能為我
證羅刹聞已¶勅聴許説菩薩歡喜即脱皮衣為敷法座
白¶言和上願坐此座善為我説羅刹即説¶生滅滅已寂
滅為樂説是偈已菩薩深思然後處處石壁道樹書¶寫
此偈竟上髙樹投身而下未至地頃時虚¶空中出種種
聲爾時羅刹還復釋身接取¶菩薩安置平地懴悔辭謝
頂禮而去縁為半¶偈捨身因縁超十二劫在彌勒前成
無上道¶涅槃經云佛言我念過去無量無邊那由他¶劫
<pb:KR6s0002_WYG_025-19b>
此娑婆世界有佛出世號釋迦牟尼為衆¶生宣説大涅
槃經我於爾時從善友所傳¶聞佛説大涅槃經心中歡
喜即欲供養貧無¶財物遂行賣身薄徳不售即欲還家
路見¶一人而復語言吾欲賣身君能買不其人¶答言我
家作業人無堪者吾有惡病良醫處¶藥應當日服人肉
三兩卿若能以身肉三兩¶日日見給便當與汝金錢五
枚我時聞已歡¶喜語言恵我七日須我事訖便還相就
其人¶答言聽汝一日我即取錢往至佛所禮已¶奉獻然
<pb:KR6s0002_WYG_025-20a>
後誠心聽受是經我時闇鈍唯受一<md:KR6s0002_T_017-0413c>¶偈¶
　　如來證涅槃　永斷於生死¶　若能至心聽
　　常得無量樂
受是偈已至病人家雖復日日與肉三兩以¶念偈故不
以為痛日日不廢足滿一月其人¶病瘥瘡亦平復我時
見身具足平復即發¶菩提願未來世成佛之時亦願號
字釋迦牟¶尼以是因縁今得成佛¶又集一切福徳三昩
經云昔過去人逺阿僧¶祇劫有一仙人名曰最勝住山
<pb:KR6s0002_WYG_025-20b>
林中具五神¶通常行慈心後作是念非但慈心能濟衆
生¶唯集多聞能滅衆生煩惱邪見能生正見念¶已便詣
城邑聚落處處推求説法之師時有¶天魔來語仙言我
今有佛所説一偈汝今¶若能剥皮為紙刺血為墨析骨
為筆寫此¶偈當為汝説最勝仙人聞已念言我於無量¶
百千劫中常以無事為他割截受苦無量都¶無利益我
今當捨不堅之身易得妙法歡¶喜踊躍即以利刀剥皮
為紙刺血為墨析骨¶為筆合掌向天請説佛偈時魔見
<pb:KR6s0002_WYG_025-21a>
已愁憂憔¶悴即便𨼆去仙人見已作如是言我今為法¶
不惜身命剥皮為紙刺血為墨析骨為筆為¶衆生故至
誠不虛餘方世界有大慈悲能説¶法者當現我前作是
語時東方去此三十二¶刹有佛國土名普無垢其國有
佛號淨名¶王忽住其前放大光明照最勝身苦痛即除¶
平復如故佛即廣為説集一切福徳三昧最¶勝聞法得
無礙辯佛説法已還没不現最勝¶仙人得辯才已為諸
衆生廣説妙法令無量<md:KR6s0002_T_017-0414a>¶衆生住三乗道經千嵗後而乃
<pb:KR6s0002_WYG_025-21b>
命終生淨名王¶普無垢國由敬法故今得成佛佛告淨
威昔¶最勝者今我身是是以當知若有人能恭敬¶求法
佛於其人不入涅槃法亦不滅雖在異¶土常面覩佛得
聞正法¶
　　感福部¶
如普曜經云若有賢人聞是經典义手自歸¶即捨八事
懈怠之本成八功勲何謂為八一¶得端正好色二得力
勢强盛三得眷屬滋茂¶四逮得辯才無量五學疾得出
<pb:KR6s0002_WYG_025-22a>
家六所行清¶淨七得三昧定八得智慧明無所不照若
有¶法師布座諷誦是經得八座福何謂為八一¶得長者
座二得轉輪王座三得天帝座四¶得自在天座五得羅
漢座六得菩薩座七得¶如來座八得轉法輪度脱一切
衆生座若有¶法師頒宣是法有讚歎善哉者當得八清
淨¶行何謂為八一言行相應無所違失二口¶言至誠而
無虛妄三在於衆會真諦無欺四¶所言人信不捨逺之
五所言柔輭初無粗獷¶六其聲悲和猶如哀鸞七身心
<pb:KR6s0002_WYG_025-22b>
隨時音聲如¶梵㑹中人聞莫不諮受八音響如佛可衆
生¶心若有書是經典得八大蔵何謂為八一得¶意蔵未
曽妄捨二所得心蔵無所不解分别¶經法三得往來蔵
普解一切諸佛經法四得¶總持蔵一切所聞皆能識念
五得辯才蔵為¶諸衆生頒宣經典皆歡喜受六甚深法
蔵將䕶正法七道意法蔵未¶曽斷絶三寳法教八奉行
法蔵則輒逮得無¶所從生忍¶乂華嚴經云善男子假使
有人以大海等墨<md:KR6s0002_T_017-0414b>¶須彌聚筆書寫此經一一品一一法
<pb:KR6s0002_WYG_025-23a>
門一一¶方便一一法門一一句中義味猶不能盡¶又大
乗莊嚴論云諸菩薩於大乗法有十種¶正行一書寫二
供養三流傳四聽受五轉¶讀六教化七習誦八解説九
思擇十修¶習此十正行能生無量功徳¶又中邊分别論
云大乗修行有十一書寫二¶供養三施與他四若他讀
誦一心聽聞五自¶讀六自如理取名味句及義七如道
理及名¶句味顯説八正心聞誦九空處如理思量十¶已
入意為不退失故¶又菩薩蔵經云復次舍利子是善男
<pb:KR6s0002_WYG_025-23b>
子善女¶人等受持是經殷重聽聞讀誦解義乃至為¶他
廣分别説當知是人復得如是十種功徳¶稱讚利益何
等為十一者成就機&KR0297;慧二¶者成就捷辯慧三者成就
猛利慧四者成就¶迅疾慧五者成就廣博慧六者成就
甚深慧¶七者成就通達慧八者成就無著慧九者常¶現
前見一切如來既得見已以清美頌而為¶讚歎十者善
能如理請問如來又能如理開¶釋疑難舍利子是名獲
得十種功徳稱讚利¶益¶復次舍利子是善男子善女人
<pb:KR6s0002_WYG_025-24a>
等受持是經¶讀誦解義乃至為他廣分别説當知是人
復¶獲如是十種功徳稱讚利益何等為十一者¶常樂逺
離諸不善友二者常樂親近諸善知¶識三者能緩諸魔
所有繋縛四者摧殄諸魔¶所有軍陣五者善能訶厭一
切煩惱六者於¶一切行心恒捐捨七者違背一切向惡
&KR0208;<md:KR6s0002_T_017-0414c>¶道八者歸向一切&KR0208;涅槃道九者善説一切¶越度生
死清淨之施十者巧能隨學一切菩¶薩所行軌則又能
奉行諸佛教勅如是名為¶十種功徳稱讚利益又涅槃
<pb:KR6s0002_WYG_025-24b>
經云法是佛母¶佛從法生三世如來皆供養法也¶又度
無極集經云昔有比丘精進守法所可¶諷誦是般若波
羅&KR0097;其有聞者莫不歡喜有¶一小兒厥年七嵗城外牧
羊遙聞比丘誦經¶聲即詣精舍禮拜聽其經言時説色
空聞即¶悟解便問比丘應答不可小兒反為比丘解¶説
其義昔所希聞怪此小兒智慧非凡時小¶兒即去逐牛
至山值一虎害此小兒命終¶生長者家夫人懐姙口便
能説般若波羅&KR0097;¶從朝至夜初不懈息其長者家怪此
<pb:KR6s0002_WYG_025-25a>
夫人謂¶呼鬼病有比丘至舍聞聲甚喜比丘報言此¶非
鬼病但説尊經夫人出禮比丘復為説法¶諸有疑難不
能及者盡為解説衆僧歡喜日¶月滿足産得男兒適生
义手長跪説波羅&KR0097;¶夫人産已還復如本比丘言真佛
弟子好養¶䕶之此兒後大當為一切衆人作師吾等悉¶
當從其啟受時兒七嵗道法悉備舉衆超絶¶智度無極
經中誤脱皆為刪定兒母所至輒¶開化人長者室家大
小五百人衆皆從兒學¶八萬四千人皆發無上正真道
<pb:KR6s0002_WYG_025-25b>
意五百比丘¶聞兒所説盡漏意解志求大乗得法眼淨
是¶時兒者則吾身是比丘者迦葉佛是¶又舍利弗處胎
經云母懐舍利弗母亦聰明¶髙僧傳云母懐羅什令母
聰明舊日誦千偈¶懐胎已日得二千偈初成須陀洹果
後得斯<md:KR6s0002_T_017-0415a>¶陀含果¶
　　法師部¶
如勝天子經云若有法師流通此經處此¶地即是如來
所行於彼法師當生善知識心¶尊重之心猶如佛心見
<pb:KR6s0002_WYG_025-26a>
是法師恭敬歡喜尊¶重讚歎又云我若住世一劫若減
一劫説是¶流通此經法師功徳不能究盡若此法師所¶
行之處善男子善女人宜應刺血灑地令塵¶不起如是
供養未足為多如來法輪難受持¶故¶又華嚴經云譬如
金翅鳥王飛行虛空安住¶虛空以清淨眼觀察大海龍
王宫殿奮勇猛¶力以左右翅搏開海水悉令兩闢知龍
男¶女有命盡者而撮取之如來應供等正覺金¶翅鳥王
亦復如是安住無礙虚空之中以清¶淨眼觀察法界諸
<pb:KR6s0002_WYG_025-26b>
宫殿中一切衆生若有善根¶已成熟者奮勇猛十力止
觀兩翅搏開生¶死大愛海水隨其應出生死大海除滅
一切妄¶想顛倒安立如來無礙之行¶又涅槃經云若有
善男子善女人聞是經名¶生四惡&KR0208;者無有是處若有
衆生一經耳者¶悉能滅除一切諸惡無間罪業又云若
有衆¶生一經耳者却後七劫不墮惡道又云若有¶能知
如來常住無有變異或聞常住二字音¶聲一經於耳即
生天上後解脱時乃能證知¶如來常住無有變易又華
<pb:KR6s0002_WYG_025-27a>
嚴經云若聞一句¶未曽聞法勝得三千大千世界珍寳
是菩薩¶得聞一偈正法生上財想勝得轉輪聖王位¶又
法華經云若善男子善女人受持是法華<md:KR6s0002_T_017-0415b>¶經若讀若誦
若解説若書寫是人當得八百¶眼功徳千二百耳功徳
八百鼻功徳千二百¶舌功徳八百身功徳千二百意功
徳¶又涅槃經云我涅槃後若有得聞如是大乗¶微妙經
典生信敬心當知是等於未來世百¶千億劫不墮惡道
又云若有於一恒河沙佛所¶發心然後乃能於惡世中
<pb:KR6s0002_WYG_025-27b>
不謗是法愛樂是¶典不能為人分别廣説若有二恒河
沙佛所¶發心然後乃能於惡世中不謗是法正解信¶樂
受持讀誦亦不能為他人廣説若有於三¶恒河沙佛所
發心然後乃能於惡世中不謗是¶法乃至書寫經卷雖
為他説未解深義若有¶於四恒河沙佛所發心然後乃
能於惡世中不¶謗是典乃至書寫經卷為他廣説十六
分中¶一分之義若有於五恒河沙佛所發心乃至於¶惡
世中為人廣説十六分中八分之義若有¶於六恒河沙
<pb:KR6s0002_WYG_025-28a>
佛所發心乃至於惡世中為他廣¶説十六分中十二分
義若於七恒河沙佛所¶發心乃至於惡世中為他廣説
十六分中十¶四分義若有於八恒沙佛所發心乃至於¶
惡世中書寫經卷亦勸他人令得書寫自能¶聽受亦勸
他人令解聽受如説修行具足能¶解盡其義味¶
　
　
　
<pb:KR6s0002_WYG_025-28b>
　
　
　
　
　
　
　
　法苑珠林卷二十五
<pb:KR6s0002_WYG_025-29a>
校譌
　第六紙(六行函下□/藏無行字)
音釋
　虜(即古切/獲也)齠齓(齠田聊切齓初覲/切齠齓治毁齒也)&KR0219;(胡八切/慧也)蛤(古㳫/切蚌)
　(屬/)劖(初銜切/刻也)
