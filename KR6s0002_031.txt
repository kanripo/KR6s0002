# -*- mode: mandoku-view; -*-
#+DATE: 2016-06-08 14:30
#+TITLE: 法苑珠林
#+PROPERTY: CBETA_ID T53n2122
#+PROPERTY: ID KR6s0002
#+PROPERTY: SOURCE Taisho Tripitaka Vol. 53, No. 2122
#+PROPERTY: VOL 53
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6s0002_T_031-0515a> 
#+PROPERTY: JUAN 31
¶
法苑珠林卷第三十一¶
¶
西明寺沙門釋道世撰¶

  
  * 潛遁篇第二十三此有二部¶
  * 妖怪篇第二十四¶

* (此有二部)¶

** 述意部第一¶

蓋聞聖賢應世影跡無方。所止之國莫非利¶
益。俗士封其吉凶。上智恬其善惡。正心而¶
俟則與天同量矣。昔晉武之世。有天竺耆¶
域。宋武之初。有彭城杯度。並顯示徵瑞昭¶
悟甿俗。齊梁之有沙門保誌者。始現於永¶
明之初。晦智若狂體同緇塵。而藏往知來。¶
每中靈驗動容發辭。鮮有遺策。士庶響赴所¶
在如雲。跡拘塵垢神游冥寂。水火不能燋濡。¶
蛇虎不能侵毒。雖復限以九關身終無礙。語¶
其佛理則聲聞以上。談其隱淪則遁仙高士。¶
世有可善故出善應之。世有可惡故出惡應¶
之。可謂懸於日月蔽於金石者矣。無疆之¶
福於斯見焉。¶

** 引證部第二¶

如生經云。佛告諸比丘。乃昔過去無數劫時。¶
姊弟二人。姊有一子。與舅俱給官御府織。見¶
帑藏中奇寶好物。即共議言。吾織作勤苦¶
藏物多少。寧可共取用解貧乏。伺夜人定鑿¶
作地穴。盜取官物不可算數。明監藏者覺¶
物減少。以啟白王王詔之曰。勿廣宣之令外¶
知聞。舅甥盜者謂王不覺。王曰。至于後日
<pb:KR6s0002_T_031-0515b>¶
必復重來。且嚴警守以用待之。得者收捉無¶
令放逸。藏監受詔即加守備。其人久久則¶
重來盜。外甥教舅。舅今年尊。體羸力少。若¶
為守者所得不能自脫。我力強盛當濟挽舅。¶
舅適入窟為守者所執。執者喚呼諸人。甥捉¶
不制畏明識之。輒截舅頭出窟持歸。晨曉藏¶
監具以啟聞。王又詔曰。輿出其屍置四交¶
路。其有對哭取死屍者。則是賊魁。棄之四¶
衢警守積日。人馬填噎塞路奔突。其賊射¶
鬧載兩車薪置其屍上。守者啟王。王詔候¶
伺。若有燒者收縛送來。於是外甥教童執炬¶
舞戲人眾總鬧。以火投薪薪然熾盛。守者¶
不覺具以啟王。王又詔曰。若闍維更增嚴伺¶
其來取骨則是元首。甥又覺之。兼猥釀酒特¶
令釀厚。詣守備者微而語之。遣守者連昔¶
飢渴見酒聚飲。飲酒過多皆共醉寐。酒瓶¶
盛骨而去。守者不覺。明復啟王。王又詔曰。¶
前後警守竟不級獲。其賊狡黠更當設謀。王¶
即出女莊嚴寶飾。安立房室於大水傍。眾人¶
侍衛伺察非妄。必有利色來趣女者。逆抱¶
投喚令人收執。他日異夜甥尋竊來。因水¶
放株令順流下。唱呌犇隱守者驚趣。謂有¶
異人但見株杌。如是連昔數數不變。守者睡¶
眠甥即乘株。到女房室。女則執衣。甥告女¶
曰。用為牽衣可捉我臂。甥素兇黠。預持死¶
人臂以用授女女。便放衣捉臂而大稱呌遲。¶
守者寤。甥得脫走。明具啟王。王又詔曰。此¶
人方便獨百無雙。久捕不得當奈之何。女¶
即懷妊十月生男。男大端正使乳母抱。行周
<pb:KR6s0002_T_031-0515c>¶
遍國中有人見嗚。便縛送來。抱兒終日無¶
就嗚者。甥為餅師住餅爐下。小兒飢啼乳¶
母抱兒。趣餅鑪下市餅哺兒。甥見兒嗚。具¶
以白王。王又詔曰。何不縛送。乳母答曰。小¶
兒飢啼餅師授餅。因而嗚之不識是賊。何¶
因白之。王又使母更抱兒出。見近兒者便¶
縛將來。甥沽美酒。呼母伺者勸酒醉眠。便¶
盜兒去。醒悟失兒具以啟王。王又詔曰。卿¶
等頑騃貪嗜狂水。既不得賊復亡失兒。甥¶
時得兒抱至他國。前見國王。占謝答對引經¶
說義。王大歡喜。輒賜祿位以為大臣。而謂¶
之曰。吾之一國智慧方便無逮卿者。欲以¶
臣兒若吾之兒。當以相配。自恣所欲。對曰。¶
不敢。若王見哀其實欲索本國王女。王曰。¶
善哉。從所志願。王即自以為子遣使求彼王¶
女。王即可之。即遣使者欲迎王女。勅其太子¶
五百騎乘皆使嚴整。甥為賊臣。甥懷恐懼。若¶
到彼國王必覺我見執不疑。便啟其王。若王¶
見遣當令人馬衣服鞍勒一無差異。乃可迎¶
婦。王然其言。王令二百五十騎在前。二百¶
五十乘在後。甥在其中跨馬不下。女父自¶
出屢觀察之。王入騎中躬執甥出。爾為是¶
非。前後方便捕何叵得。稽首答曰。實爾是¶
也王曰。卿之聰黠天下無雙。卿之所願以女¶
配之得為夫婦。佛告諸比丘。欲知爾時外甥¶
者。則吾身是。外國王者舍利弗是。其舅者¶
今調達是。女婦翁者輸頭檀王是。婦母者摩¶
耶夫人是。其婦者拘夷是。其子者羅雲是。佛¶
說是時莫不歡喜。
<pb:KR6s0002_T_031-0516a>¶

又智度論云。菩薩思惟觀空無常相故。雖¶
有妙好五欲不生諸結。譬如國王有一大臣。¶
自覆藏罪人所不知。王言。取無脂肥羊來。汝¶
若不得者當與汝罪。大臣有智。繫一大羊以¶
草穀好養。日三以狼而畏怖之。羊雖得養¶
肥而無脂。牽羊與王。王遣人殺之肥而無脂。¶
王問。云何得爾。答以上事。菩薩亦如是。見¶
無常苦空狼令諸結脂消諸功德肉肥。¶

又賢愚經云。爾時摩竭國中有一長者。生¶
一男兒。相貌具足甚可愛敬。其生之日藏¶
中自然出一金象。父母歡喜。因瑞立號。名曰¶
象護。兒漸長大象亦隨大。既能行步象亦行¶
步。出入進止常不相離。若意不用便住在¶
內。象大小便唯出好金。由是因緣庫藏寶¶
滿。象護長大恒騎東西。遲疾隨意甚適人¶
情。阿闍世王聞知索看。象護父子乘象在門。¶
王聽乘象入內。下象拜王。王大歡喜。命坐¶
賜食粗略談論。須臾之間辭王欲去。王告¶
象護。留象在此。莫將出耶。象護慼然奉教¶
留之。空步出宮。未久之間。象沒於地踊在¶
門外。象護還得乘之。象護慮王見害。投佛¶
出家得羅漢道。每與比丘林間思惟。其金¶
象者恒在目前。舍衛國人聞有金象。競集¶
觀之總鬧不靜。妨廢行道。時諸比丘以意白¶
佛。佛告象護。因此致煩遣之令去。然不肯¶
去。佛復告曰。汝可語之。我今生分已盡更¶
不用汝。如是至三象當滅去。爾時象護奉¶
教語之。是時金象即入地中。佛告比丘。因¶
何有此果報。乃往過去迦葉佛時。人壽二
<pb:KR6s0002_T_031-0516b>¶
萬歲。彼佛涅槃後起塔廟。中有菩薩。本從¶
兜率天乘象下入胎。彼時象身有少剝破。時¶
有一人見破治補。因立誓願。使我將來恒¶
處尊貴財用無乏。彼人壽終生於天上。盡¶
其天命下生世間。常在尊貴。恒有金象隨¶
侍衛護。爾時治象人者。今象護是。由彼治¶
象封受自然。緣其敬心奉三尊故今值我得¶
道。¶

又雜寶藏經云。昔難陀王。聰明博通事無不¶
練。以己所知謂無酬敵群臣無對。時諸臣¶
等即白王言。有比丘名那伽斯那。聰明絕¶
倫。今在山中。王欲試之。即使人齎一瓶蘇湛¶
然盈滿。王意以為我智滿足。誰加於我。斯¶
那獲蘇即解其意。於弟子中斂針五百。用¶
刺蘇中蘇亦不溢。尋遣歸王。王既獲已即¶
知其意。尋遣使請斯那。即赴。延入宮中。王¶
與麁食。食三五匙便言已足。後與細美方乃¶
復食。王復問言。向云已足。何故今者猶故¶
復食。斯那答言。我向足麁未足於細。即語¶
王言。今者殿上可盡集人令滿其上。尋即喚¶
人充塞遍滿。更無容處。王在後來將欲上殿。¶
諸人畏故盡皆㒤伏。其中轉寬乃容多人。¶
斯那爾時即語王言。麁飯如民。細者如王。民¶
見於王誰不避路。王復問言。出家在家何者¶
得道。斯那答言。二俱得道。王復問言。若二俱¶
得道何用出家。斯那答言。譬如去此三千餘¶
里。若遣少健乘馬齎糧。捉於器仗得速達不。¶
王答言得。若遣老人乘於瘦馬。復無糧食為¶
可達不。王言。縱令齎糧由恐不達。況無糧
<pb:KR6s0002_T_031-0516c>¶
也。斯那答言。出家得道喻如少壯。在家得道¶
如彼老人。王復問言。日之在上其體是一。何¶
以夏時極熱。冬時極寒。夏則日長。冬則日¶
短。斯那答言。須彌山有上下道。日於夏時¶
行於上道。路遠行遲照于金山。故長而暑熱。¶
日於冬時行於下道。路近行速照大海水。短¶
而極寒。¶

頌曰。¶

#+BEGIN_VERSE
「　潛遁巧變
　善弄冥馳
　偉哉仁智¶
　官捕推移
　羊肥無脂
　象護天隨¶
　福應所感
　冥運投機
　靜也冲默¶
　動也神輝
　綿綿違御
　亹亹長斐¶
　反宗元象
　光潛影離
　隱顯叵測¶
　真偽難議」
#+END_VERSE
¶

*** 感應緣(略引一十三驗)¶

  
  * 西晉沙門劉薩何
  * 西晉沙門釋杯度
  * 西晉¶沙門竺佛圖澄
  * 西晉沙門釋道進
  * 宋沙門¶釋曇始
  * 宋沙門釋法朗
  * 宋沙門釋邵碩¶
  * 宋沙門釋慧安
  * 齊帝高詳
  * 齊沙門釋僧¶慧
  * 梁沙門釋保誌
  * 吳居士徐光
  * 搜神¶雜傳地仙等記¶

西晉慈州郭下安仁寺西。劉薩何師廟者。而¶
西晉之末。此鄉本名文成郡。即晉文公避地¶
之所也。州東南不遠。高平原上有人名薩¶
何。姓劉氏。其廟莊麗備盡諸飾。初何在俗¶
不異於凡。人懷殺害全不奉法。何亦同之因患死¶
蘇日。在冥道中見觀世音。曰。汝罪重應¶
受苦。念汝無知且放今。洛下齊城丹¶
陽會稽。並有育王塔。可往禮拜得免先罪。何
<pb:KR6s0002_T_031-0517a>¶
得活已。改革前習土俗無佛。承郭下有之便¶
具問已。方便開喻通展仁風。稽胡專直信用¶
其語。每年四月八日大會平原。各將酒餅¶
及以淨供。從旦至中酣飲戲樂。即行淨供。¶
至中便止。過午已後。共相讚佛。歌詠三寶。¶
乃至于曉。何遂出家。法名慧遠。百姓仰之¶
敬如佛想。然表異迹生信逾隆。晝在高塔¶
為眾說法。夜入繭中以自沈隱。旦從繭出¶
初不寧舍。故俗名為蘇何聖。蘇何者稽胡¶
名繭也。以從繭宿故以名焉。故今彼俗村¶
村佛堂。無不立像名胡師佛也。今安仁寺¶
廟立像極嚴。土俗乞願粹者不一。每年¶
正月輿巡村落。去住自在不惟人功。欲往¶
彼村兩人可舉。額文則開顏色和悅。其村一¶
歲死衰則少。不欲去者十人不移。額文則合¶
色貌憂慘。其村一歲必有災障。故俗至今常¶
以為候。俗亦以為觀世音者。假形化俗故¶
名慧遠。有經一卷。俗中行之。純是梵語。讀¶
是自解。故黃河左右慈隰嵐石丹延綏銀。八¶
州之地無不奉敬。皆有行事如彼說之。然今¶
諸原皆立土塔。上施相剎繫以蠶繭。擬達¶
之栖止也。何於本鄉既開佛法。東造丹陽¶
諸塔禮事已訖。西趣涼州番禾御谷禮山出¶
像。行出肅州酒泉郭西沙礰而卒。形骨小¶
細狀如葵子。中皆有孔可以繩連。故令彼¶
俗有災障者。就礰覓之。得以凶亡不得告¶
喪。有人覓既不得。就左側觀音像上取之。¶
至夜便失。明旦尋之。還在像手。故士俗以¶
此尚之。
<pb:KR6s0002_T_031-0517b>¶

西晉杯度沙門。不知何許人。出自冀州。年¶
可七十許。隱匿姓字。不甚修行。時人未重¶
也。嘗寄宿一家。家有金像。杯度晨興輒持¶
而去。主人策馬追之。度自徐行而騎走不¶
及。至河乘一小杯以過孟津。因號曰杯度。後¶
在彭城人每見之。常在途路。莫有知其居處¶
所在。擔一蘆篅行止自隨或於凝雪之辰¶
叩氷盥浴。膚色輝然不以寒慘。義熈中暫在¶
廣陵。刺史沛國劉蕃素聞其名。因人要來猶¶
擔此篅。使人舉視重不能勝。蕃自起看政¶
有敗納衣耳。度辭去一手挈簞若提鴻毛。永¶
嘉初中卒。羅什聞度在彭城。嘆曰。我與¶
此子戲別已數百年矣。於時乃悟什亦神人¶
也。¶

西晉末竺佛圖澄西域人。形貌似百歲人。左¶
脇孔圍可四五寸。以帛塞之。齋日就水邊抽¶
腸胃出。洗已內孔。夜則除帛光照一室以讀¶
書。雖未通群籍。與諸學士輒辯析無滯。莫¶
不伏者。至永嘉中游洛下。時石勒屯兵河¶
北。以殺戮為威。道俗遇害不少。澄往造軍¶
門豫定吉凶。勒見每拜。澄化令奉佛。減虐¶
省刑。故中州免者十而八九。勒與劉曜相¶
拒搆隙以問澄。澄曰。可生擒耳。何憂乎。麻油¶
塗掌令視見之。曜被執朱繩縛肘後。果獲¶
之。如掌所見。至建平四年四月八日。勒至¶
寺觀佛微風吹鈴有聲。顧謂眾曰。解此鈴¶
音者不。鈴言。國有大喪不出今年。至七月¶
而勒死。石虎即位。師奉過勒。賜以輿輦¶
入出乘焉。所有祥感其相極多。略而不述。
<pb:KR6s0002_T_031-0517c>¶
虎末澄告弟子曰。禍將作矣。及期未至¶
吾且過世。至戊申年。太子殺其母弟。虎怒¶
誅及妻子。明年虎死。遂有染閔之亂。葬於¶
鄴西。一云澄死之日。商者見在流沙。虎開¶
棺唯見衣鉢。澄在中原時遭凶亂。而能通¶
暢仁化其德最高。非夫至聖何能救此塗炭。¶
凡造寺九百八十餘所。通濟道俗者中分天¶
下矣。¶

西晉鄴中有佛圖澄弟子名道進。學通內外。¶
為石虎所重。嘗言及隱士事。虎謂進曰。有¶
楊軻者朕之民也。徵之十餘年。不恭王命。故¶
往省視傲然而臥。朕雖不德君臨萬邦。乘¶
輿所向天沸地涌。雖不能令木石屈膝。何匹¶
夫而長傲耶。昔太公之齊先誅華士。太公¶
賢哲豈其謬乎。進對曰。昔舜優蒲衣。禹造¶
伯成。魏軾干木。漢美周黨。管寧不應曹氏。¶
皇甫不屈晉世。二聖四君共嘉其節。將欲¶
激勵貪競以峻清風。願陛下遵舜禹之德。勿¶
效太公用刑。君舉必書。豈可令史遂無¶
隱遁之傳乎。虎悅其言。即遣軻還其所止。¶
差十家供給之。進還具以白澄。澄睆然笑¶
曰。汝言善也。但軻命有懸矣。後秦州兵亂。¶
軻弟子以牛負軻西奔。運追禽并為所害。虎¶
嘗晝寢夢見群羊負魚從東北來。寤以訪澄。¶
澄曰。不祥也。鮮畢其有中原乎。慕容氏後¶
果都之。¶

宋偽魏長安有釋曇始。關中人。自出家以後¶
多有異迹。晉孝武太元之末。齎經律數十部¶
往遼東。宣化顯授三乘立以歸戒。蓋高句
<pb:KR6s0002_T_031-0518a>¶
驪聞道之始也。義熙初復還關中開導三輔。¶
始足白於面。雖跣涉泥水未甞沾泥。天下咸¶
稱白足和尚。時長安人王胡。其叔死數年¶
忽見形還。將胡遍遊地獄示諸果報。胡辭還¶
叔謂胡曰。既已知因果。但當奉事白足阿練。¶
胡遍訪眾僧唯見始足白於面。因茲事之。晉末¶
朔方凶奴赫連勃勃嗟之。並放沙門悉皆不¶
殺。始於是潛遁山澤修頭陀之行。後託跋¶
燾復剋長安擅威關洛。時有博陵崔皓少習¶
左道猜嫉釋教。既位居偽輔燾所仗信。乃¶
與天師寇氏說燾。以佛化無益有傷民利。勸¶
令廢之。燾既惑其言。以偽太平七年。遂毀¶
滅佛法。分遣軍兵燒掠寺舍。統內僧尼悉¶
令罷道。其有竄逸者。皆遣人追捕。得必梟¶
斬。一境之內無復沙門。始閑絕幽深軍兵¶
所不能至。至太平之末。始知燾化時將及。以¶
元會之日。忽杖錫到宮門。有司奏云。有一¶
道人足白於面。從門而入。燾令依軍法。屢¶
斬不傷。遽以白燾。燾大怒自以所佩劍斫之¶
體無餘異。唯劍所著處有痕如布綿焉。時¶
北園養虎于檻。燾令以始餧之。虎皆潛伏¶
終不敢近。試以天師近檻虎輒鳴吼。燾始¶
知佛化尊高黃老所不能及。即延始上殿頂¶
禮足下。悔其信失。始為說法明辯因果。燾¶
大生愧懼遂感勵疾。崔寇二人次發惡病。燾¶
以過由於彼。於是誅剪二家。門族都盡。宣下¶
國中興復正教。俄而燾卒。孫濬襲位。方大¶
弘佛法盛迄于今。始後不知所終也。¶

宋高昌有釋法朗。高昌人。幼而執行精苦多
<pb:KR6s0002_T_031-0518b>¶
諸徵瑞。韜光蘊德人莫測其所階。朗師釋¶
法進亦高行沙門。進嘗閉戶獨坐。忽見朗在¶
前。問從何處來。答云。從戶籥中入。云與遠¶
僧俱至。日既將中願為設食進即為設食。唯¶
聞匕鉢之聲竟不見人。昔廬山慧遠甞以一¶
袈裟遺進。進即以為䞋。朗云眾僧已去。別¶
日當取之。後見執爨者就進取衣。進即與¶
之。訪常執爨者。皆云不取。方知是先聖人權¶
迹取也。至魏虜毀滅佛法。朗西適龜茲。龜¶
茲王與彼國大禪師結約。若有得道者至當¶
為我說。我當供養。及朗至乃以白王。王待以¶
聖禮。後終於龜茲。焚屍之日兩肩涌泉直上¶
于天。眾歎希有。收骨起塔。後西域人來北¶
土具傳此事。¶

宋岷山通雲寺有沙門邵碩者。本姓邵。名¶
碩。始康人。形貌似狂而深敬佛法。以宋¶
切出家入道。自稱碩公。出入行往不擇晝夜。¶
至人家眠地者人家有死。就人乞細席必有¶
小兒亡。時人咸以此為讖。至四月八日。成¶
都行像。碩於眾中匍匐作師子形。爾日郡縣¶
亦見碩作師子形。乃悟分身也。刺史蕭慧¶
開及劉孟明等。並挹事之。後一朝忽著布帽¶
詣孟明。少時明卒。先是孟明長史沈仲玉改¶
鞭杖之格嚴重常科。碩謂玉曰。天地嗷嗷從¶
此起。若除鞭格得刺史。玉信而除之。及孟¶
明卒。仲玉果行州事。以宋元徽元年九月一¶
日卒岷山通靈寺。臨亡語道人法進云。可¶
露吾骸急繫履著脚。既而依之。出屍置寺。後¶
經二日不見所在。俄而有人從郫縣來。遇
<pb:KR6s0002_T_031-0518c>¶
進云。昨見碩公在市中一脚著履。漫語云。¶
小子無宜適。失我履一隻。進驚而撿問沙彌。¶
沙彌答云。近送屍時。怖懼右脚一履不得好¶
繫。遂失之。其迹詭異莫可測也。後竟不知¶
所終。¶

宋江陵琵琶寺有釋慧安。未詳何許人。年十¶
八出家。止江陵琵琶寺。風貌庸率頗共輕之。¶
時為沙彌。眾僧列坐輒使行水。安執空瓶¶
從上至下。水常不竭。時咸以異焉。及受具戒¶
稍顯靈迹。常月晦夕共同學慧濟上堂布薩。¶
堂戶未開。安乃綰濟指從壁隙而入。出亦如¶
之。濟甚駭懼不敢發言。後與濟共至塔下便¶
語。濟云。吾當遠行今與君別。頃之便見¶
天人伎樂香華布滿空中。濟唯驚懼竟不得¶
語。安又謂曰。吾前後事迹慎勿妄說。說必¶
有咎。唯西南有一白衣。是新發意菩薩。可¶
具為說之。於是辭去。便附商人入湘川。中¶
路患痢極篤。謂船主曰。貧道命必應盡。但¶
出置岸邊不須器木。氣絕之後即施蟲鳥。商¶
人依其言出臥岸側。夜見火焰從身而出。商¶
人怪懼。就往觀之已氣絕矣。商人行至湘東。¶
見安亦已先至。俄又不知所之。濟後至陟屺¶
寺。詣隱士南陽劉虬具言其事。虬即起遙¶
禮之。謂濟曰。此得道之人。入火光三昧¶
也。¶

齊帝諱詳。即元魏丞相王歡之第二子也。¶
嫡兄澄急慢為奴所害。詳襲其位。代為相¶
國。魏將曆窮。詳築壇於南郊。萃遇大橫¶
大吉漢之卦也。乃鑄金像一寫而成。魏牧
<pb:KR6s0002_T_031-0519a>¶
為禪文魏帝署之。即受其禪為大齊也。凡¶
所行履不測其愚智。委政僕射楊遵彥。帝大¶
起佛寺。僧尼溢滿諸州。冬夏供施行道不¶
絕。時稠禪師箴帝曰。檀越羅剎治。臨水自見。¶
帝從之。覩群羅剎在後。於是遂不食肉。禁¶
鷹鷂。去官漁屠宰。辛葷悉除不得入市。帝恒¶
坐禪竟日不出。禮佛行繞其疾如風。受戒¶
於照玄大統法師。面掩地令上履髮而授¶
焉。先是帝在晉陽。使人騎駝勅曰。向寺取¶
經函。使問所在。帝曰。任駝出城。及出奄如¶
夢至一山。山半有佛寺群沙彌遙曰。高詳¶
𩥟駝來。便引見一老僧。拜之曰。高詳作天¶
子何如。曰聖明。曰爾來何為。日取經函。僧¶
曰。詳在寺嬾讀經。令北行東頭與之。使者¶
及命。初帝至谷口木井佛寺。有捨身癡。人¶
不解語。忽謂帝曰。我去爾後來。是夜癡人¶
死。帝尋崩於晉陽。¶

齊荊州有釋僧慧。姓劉。不知何許人。在荊州¶
數十年。南陽劉虬在陟𡵆寺。請以屈之。時人¶
見之已五六十年。終亦不老。舉止趨爾無甚¶
威儀。往至病人家。若瞋必死。喜者必差。時¶
咸以此為讖。凡未相識者。並悉其親表存亡¶
之意。慧甞至江邊告津吏求度。吏迫以舟小¶
未及過之。須臾已見慧在彼兩岸。諸人咸歎¶
神異中山甄恬。南平車曇。同日請慧。慧皆¶
赴之。後兩家檢覆方知分身。齊永明中。文¶
惠要下京行過保誌。誌撫背曰赤龍子。他¶
無所言。惠後還荊遇見鎮西長史劉景蕤。忽¶
泣慟而捉之。數日蕤果為刺史所害。後至
<pb:KR6s0002_T_031-0519b>¶
湘州城南。忽云。地中有碑。眾人試掘。果得¶
二枚。惠後不知所終。或云。永元中卒於江¶
陵長沙寺。¶

梁京師有釋保誌。本姓朱。金城人。少出家¶
止京師道林寺。師事沙門僧儉為和尚。修¶
習禪業。至宋太始初。忽如僻異居止無定。¶
飲食無時。髮長數寸。常跣行街巷執一錫杖。¶
杖頭掛剪刀及鏡。或掛一兩匹帛。齊建元¶
中稍見異迹。數日不食亦無飢容。與人言語¶
始若難曉。後皆效驗。時或賦詩。言如讖記。¶
京土士庶皆共事之。齊武帝謂其惑眾。收¶
住建康。既旦人見共入市[邱-丘+(厂@墨)]。還撿獄¶
中誌猶在焉。誌語獄吏。門外有兩輿食來。金¶
鉢盛飯。汝可取之。既而齊支惠太子竟陵¶
王子良。並送食餉誌。果如其言。建康令呂¶
文顯以事聞武帝。帝即迎入居之後堂。一時¶
屏除內宴。誌亦隨眾出。既而景陽山上猶有¶
一誌與七僧俱。帝怒遣推撿失所。閤吏啟¶
云。誌久出在省。方以墨塗其身。時僧正法獻¶
欲以一衣遺誌。遣使於龍光罽賓二寺求之。¶
並云。昨宿旦去。又至其常所。造廣候伯家¶
尋之。伯云。誌昨在此行道。旦眠未寤。使還¶
以告獻。方知其分身三處宿焉。誌甞盛冬袒¶
行。沙門寶亮。欲以納衣遺之。未及發言。誌¶
忽來引納而去。又時就人求生魚膾。人為辦¶
竟。[至*反]飽乃去。還視盆中魚游活如故。誌¶
後假武帝神力見高帝於地下。常受錐刀之¶
苦。帝自是永廢錐刀。齊衛尉胡諧病請誌。¶
誌泣疏云胡屈。明日竟不往。是日諧亡。載
<pb:KR6s0002_T_031-0519c>¶
屍還宅。誌云。胡屈者明日屍出也。齊太尉司¶
馬殷齊之。隨陳顯達鎮江州辭誌。誌畫絹¶
作一樹。樹上有鳥。語云。急時可登此。後¶
顯達逆節。留齊之鎮州。及敗齊之叛入廬¶
山。追騎將及。齊之見林中有一樹。樹上有¶
鳥。乃誌所畫。悟而登之。烏竟不飛。追者¶
見烏。謂無人而返。卒以見免。齊屯騎桑偃將¶
欲謀反。往詣誌。誌遙見而走大呼云。圍臺城¶
欲返逆。斫頭破腹。後末旬事發。偃叛往朱¶
方為人所得。果斫頭破腹。梁鄱陽忠烈王¶
嘗屈誌來第會。忽令覓荊子甚急。既得安¶
之門上。莫測所以。少時王便出為荊州刺¶
史。其預鑒之明。此類非一。誌多去來興皇¶
淨名兩寺。及今上龍興甚見崇禮。先是齊¶
時多禁誌出入。今上即位下詔曰。誌公迹拘¶
塵垢神游冥寂。水火不能燋濡。蛇虎不能侵¶
懼。語其佛理則聲聞以上。談其隱淪則遁仙¶
高者。豈得以俗士常情空相拘制。何其鄙¶
陿一至於此。自今行來隨意出入勿令得復¶
禁。誌自是多出入禁內。天監五年冬旱。牢¶
祭備至而求降雨。誌忽上啟云。誌病不差。¶
就官乞治。若不啟白於官應得鞭杖。願於華光¶
殿講勝鬘請雨。上即使沙門法雲講勝鬘。¶
講竟夜便大雪。誌又云。須一盆水加刀其上。¶
俄而雨大降高下皆足。上嘗問誌云。弟子¶
煩惑未除。何以治之。答云。十二識者。以為¶
十二因緣治惑藥也。又問十二之旨。答云。在¶
書字時節刻漏中。識者以為書之在十二時¶
中。又問。弟子何時得靜心修習。答云。安樂
<pb:KR6s0002_T_031-0520a>¶
禁。識者以為禁者止也。至安樂時乃止耳。後¶
法雲於華林講法華。至假使黑風。誌忽問風¶
之有無。答云。世諦故有。第一義則無也。誌¶
往復三四番。便笑云。若體是假有此亦不可¶
解難可解。其辭旨隱沒。類皆如此。陳征虜者¶
舉家事誌甚篤。誌嘗為其現真形。光相如菩¶
薩像焉。誌知名顯奇四十餘載。士女恭事者¶
數不可稱。至天監十三年冬。於臺後堂謂人¶
曰。菩薩將去。未及旬日無疾而終。屍骸香¶
軟形貌熙悅。臨亡然一燭以付後閤¶
舍人吳慶。即啟聞。上歎曰。大師不復留¶
矣。燭者將以後事屬我乎。因厚加殯送。葬¶
于鍾山獨龍之阜。仍於墓所立開善精舍。勅¶
陸倕製銘辭於塚內。王筠勒碑文於寺門。傳¶
其遺像處處存焉。初誌顯迹之始。年可五六¶
十許。而終亦不老。人咸莫測其年。有徐捷¶
道者。居于京師。九日臺北自言。是誌外舅弟。¶
小誌四年。計誌亡時。應年九十七矣(右十一驗出梁¶
高僧傳)。¶

徐光在吳世。常行幻術。於市[邱-丘+(序-予+墨)]間種棗¶
橘栗。立得食之。而市肆賣者皆已耗失。凡¶
言水旱甚驗。常過大將軍孫琳門。褰裳而趨¶
左右唾𠵖。或問其故。答曰。流血覆道臭腥¶
不可。琳聞而怒殺之。斬其首無血。及琳廢幼¶
帝更立景帝將拜蔣陵。有大飄風如廩。從空¶
中墜琳車上。車為之傾頓。顧見徐光在松樹¶
上。拊手指撝嗤笑之。琳問左右無見者。琳¶
惡之。俄而景帝誅琳。凡弟四人一旦為戮¶
(出冤魂志)。
<pb:KR6s0002_T_031-0520b>¶

周時老子者。姓李名聃。字伯陽。楚國苦縣¶
瀨鄉曲仁里人。其母感大流星而有娠也。雖受¶
氣於天。然見生於李家。猶以李為姓。或云。老¶
子先天地生。或云。是天之魂精靈之屬。或云。¶
其母懷之七十歲乃生。生時剖其母左腋出。¶
出而白首。故謂之老子。或言。其母夫老子氏¶
母家。或老子母適到李樹下而生老子。老子¶
生而言。指李樹曰。以此為我姓。或云。老子欲¶
西出關。關尹知其非常。從之問道術。¶
老子驚怪故吐舌聃然。遂有老聃之號。皆不¶
然也。今案九變及先生十二化經。老子未出¶
關時。固以名聃矣。老子數易名字。非但聃而¶
已。所以爾者。案九宮三五經及元辰經。人生¶
各有厄會。到其時其易名字以隨生氣之音。則¶
可以延年度厄。今世有道者亦如此。老子在¶
周乃二百餘年。二百餘年之中必有厄會非¶
一。是以名字稍多耳。¶

殷時彭祖諱鏗。帝顓頊之玄孫。至殷之末世。¶
年已七百六十七歲。而不衰老。少好恬靖不¶
恤世務。不營名譽不飾車服惟以養生治身¶
為事。王聞其壽以為大夫。常稱病閑居不與¶
政事。善於補導之術。并服水桂雲母糧粉麋¶
角。常有少容閉氣內息。從平旦至日中。乃¶
免坐拭目摩搦身體。舐唇咽唾。服氣數十。¶
乃以起行言笑。其體中或有疲倦不安。便導¶
引閉氣以固所患。心在存身。頭面九竅五¶
藏四支至毛髮。皆令其在。覺其氣雲行體¶
中起於鼻口下達十指。王自詣問訊安不。告¶
致遺珍玩前後數萬。彭祖皆受以恤貧賤
<pb:KR6s0002_T_031-0520c>¶
者。略無所留。又有婇女者。亦少得道知養形¶
神方。年二百七歲。視之如十五六。王奉事之¶
於掖庭為立華屋紫閣。飾以金玉。乃令妹¶
女乘󳞑軿往問道於彭祖。婇女具受諸要法¶
以教王。王試為之有驗。欲殺之。彭祖知之乃¶
去。不知所如。其後七十餘年。門人於流沙之¶
西見之。王不能常行彭祖之道。得壽百三歲。¶
氣力丁壯如五十時。後得鄖女妖婬。王失道¶
而殂洛。間相傳言。彭祖之道教人¶
者。由於王禁之故也。彭祖去殷時。年七百歲¶
非壽終也(右此二驗出神仙傳)。¶

漢時洛。下有一洞穴。其深不測。有一婦人¶
欲殺夫。謂夫曰。未甞見此穴。夫自逆¶
視。婦遂推下經多時至底。婦於後擲飯物如¶
欲祭之。當時巔墜恍惚良久蘇。得飯食之。¶
氣力小強。周遑覓路仍得一穴。便匍匐徙¶
就。崎嶇反側。行數十里穴寬亦有微明。遂得¶
平步。行百餘里。覺所踐如塵。而聞糠米香。噉¶
之芬美。即裹而為糧。復齎以行。所歷幽遠里¶
數難詳。而轉就明廣。食所齎盡。便入一都。¶
郡郭修整宮舘莊麗。臺榭房宇悉以金魄¶
為飾。雖無日月而明踰三光。人皆長三丈。被¶
羽衣奏奇樂非世所聞。便告求哀。長人語令¶
前去。凡過如此者九處。最後至苦飢餧。長¶
人指中庭一大柏樹近百圍下有一羊。令跪¶
捋羊鬚。初得一珠。長人取之。次捋亦取。後捋¶
令噉。即得療飢。請問九處之名求停不去。答¶
云。君命不得停還問張華。當悉此間人。便復¶
隨穴出交州。還雒。問華。以所得物示之。華
<pb:KR6s0002_T_031-0521a>¶
云。如塵者是黃河下龍涎。泥是崑山下泥。九¶
處地仙。名九館大夫。羊為癡龍。其初一株¶
食之與天地等壽。次者延年。後者充飢而已。¶
此人還往七八年間。¶

漢永平五年。剡縣劉晨阮肇。共入天台山。迷¶
不得返。經十三日糧乏盡飢餧殆死遙望山。¶
上有一桃樹。大有子實永無登路。攀緣藤葛¶
乃得至上。各噉數枚而飢止體充。復下山持¶
杯取水欲盥嗽。見蕪菁葉從山腹流出。甚¶
鮮新。復一杯流出有胡麻飯糝。便共沒水逆¶
流。行二三里得度山出一大溪邊。有二女子。¶
姿質妙絕。見二人持杯出。便笑曰。劉阮二郎¶
捉向所失流杯來。晨肇既不識之。緣二女便呼¶
其姓如似有舊乃。相見而悉問。來何晚。因邀¶
還家。其家銅瓦屋。南壁及東壁下各有一大¶
床。皆施絳羅帳。帳角懸鈴金銀交錯。床頭各¶
有十侍婢。勅云。劉阮二郎經涉山岨。向雖得¶
瓊實猶尚虛弊。可速作食。食胡麻飯山羊脯¶
牛肉甚甘美。食畢行酒。有一群女來。各持五¶
三桃子。笑而言。賀汝婿來。酒酣作樂。至暮令¶
各就一帳宿。女往就之。言聲清婉。令人忘憂。¶
遂停半年。氣候草木是春時百鳥啼鳴。更¶
懷悲思。求歸甚苦。女曰。罪牽君當可如何。¶
遂呼前來女子。有三四十人。集會奏樂。共送¶
劉阮指示還路。既出親舊零落。邑屋改異無¶
相識。問訊得七世孫。傳聞上世入山迷¶
不得歸。至晉太元八年。忽復去不知何所。¶

漢時太山黃原。平旦開門。忽有一青犬在門¶
外伏。守備如家養。原紲犬隨隣里獵。日垂
<pb:KR6s0002_T_031-0521b>¶
夕見一鹿。便放犬。犬行甚遲。原絕力逐終不¶
及。行數里至一穴。入百餘步。忽有平衢。槐柳¶
列植行牆迴匝。原隨犬入門。列房龍戶可¶
有數十間。皆女子。姿容妍媚衣裳鮮麗。或撫¶
琴瑟或執博棊。至北閤有三間屋。二人侍¶
直。若有所伺。見原相視而笑。此青犬所致妙¶
音婿也。一人留一人入閤。須臾有四婢出。稱¶
太真夫人白黃郎。有一女年已弱笄。冥數應¶
為君婦。既暮引原入內。內有南向堂。堂前有¶
池。池中有臺臺四角有徑尺穴。穴中有光映¶
帷席。妙音容色婉妙侍婢亦美。交禮既畢。¶
宴寢如舊。經數日原欲暫還報家。妙音曰。人¶
神道異。本非久勢。至明日解珮分袂。臨階¶
涕泗。後會無期。深加愛敬。若能相思至三¶
月旦可修齋潔。四婢送出門。半日至家。情念¶
恍惚。每至其期常見空中有軿車髣髴若飛¶
(右此三驗出幽明錄)。¶

述異記曰。廬山上有三石梁。長數十丈。廣不¶
盈尺。俯眄杳無底。咸康中江州刺史庾亮迎¶
吳猛。猛將弟子。登山游觀。因過此梁。見一老¶
公。坐桂樹下。以玉杯承甘露與猛。猛遍與¶
弟子。又進至一處。見崇臺廣廈玉宇金房。琳¶
琅焜耀暉彩眩目。多珍寶玉器不可識¶
。設玉膏終日。¶

又述異記曰。獨角者。邑郡江人也。年可數百¶
歲。俗失其名。頂上生一角。故謂之獨角。或¶
忽去積載。或累旬不語。及有所說則旨趣精¶
微。咸莫能測焉。所居獨以德化。亦頗有訓¶
導。一旦與家辭。因入舍前江中變為鯉魚。角
<pb:KR6s0002_T_031-0521c>¶
尚在首後。時時暫還。容狀如平生。與子孫¶
飲讌數日輒去。¶

穀城鄉卒常生。不知何所人也。數死而復生。¶
時人為不然。後大水出所害非一而卒。輒¶
在缺門山上大呼言。卒常生在此。云復雨水¶
五日必止。止則上山求祠之。但見卒衣杖革¶
帶。後數十年。復為華陰市門卒。¶

琴高。趙人也。以鼓琴為康王舍人。行涓彭之¶
術浮游冀州碭郡間二百餘年後復時入碭水¶
中取龍子。與諸弟子。期曰。期日皆潔齋待於¶
水傍設星祠。果乘赤鯉魚出入坐祠中。碭¶
中且有萬人觀之。留一月復入水。¶

冠先。宋人也。以釣為業。居睢水傍百餘年。得¶
魚或放或賣或自食之。常冠帶好種荔食其¶
葩實焉。宋景公問其道。不告。即殺之。後數¶
十年踞宋城門上鼓琴。數十日乃去。宋人家¶
家奉祠之(右三驗出搜神異記)。¶

* 妖怪篇第二十四(此有二部)¶

** 述意部第一¶

妖怪者。干寶記云。蓋是精氣之依物者也。¶
氣亂於中物變於外。形神氣質表裏之用也。¶
本於五行通於五事。雖消息昇降化動萬端。¶
然其休咎之徵。皆可得域而論矣。此是俗情¶
之近見。未達大聖之因果。考斯徵變乃是眾¶
生宿業之雜。因感現報之緣發。因緣相會物¶
理必然。故有斯徵未足可怪也。¶

** 引證部第二¶

如佛本行經云。爾時佛告諸比丘言。我念往¶
昔。有一馬王名雞尸。形貌端正身體白淨。猶
<pb:KR6s0002_T_031-0522a>¶
如珂雪。又若白銀。如淨滿月如居陀華。其頭¶
紺色走疾如風。聲如妙鼓。於彼時間。閻浮¶
提有五百商人。時諸商人欲入大海。辦具¶
資糧行到大海。即祠海神備諸船舶。雇得五¶
船師求覓珍寶。時諸人輩至其海內。忽值惡¶
風。吹其船舫。至羅剎國。其國多有羅剎之¶
女。欲到彼國。大風飄搏船悉破壞。時諸商¶
人各運手足。截流浮去欲詣彼岸。時羅剎¶
女聞彼大海有船破壞。羅剎女等即往救接。¶
一時捉得五百商人。共彼商人五欲自娛歡¶
喜踊躍。共生男女。將彼商人置一鐵城。既¶
安置已。變化本形令使端正。可喜過人。人纔不及¶
。用天香湯澡浴。以香塗身。著種種衣¶
瓔珞莊嚴。妙華天冠懸以寶鈴。捷疾走行。詣¶
商人所語諸人言。是諸聖子。莫有恐也。莫¶
有愁也。過汝手來。過汝臂來。過汝腕來。是¶
時商人窮極護命恐怖畏死。遂於彼所起實¶
女想與其手臂。時羅剎女。度諸商人慈言哀¶
愍。從何遠來可為我夫。憐愍我等為我作¶
主。我等無人愛念作歸依處。除滅我等憂愁¶
煩惱。為我等輩當作家長。我等承事不令虧¶
失。爾時商人咸共惻愴。舉聲啼哭各吐熱¶
氣。共相慰喻迭互安心。詣羅剎城。未到彼¶
城。於其中路見有一所。其地寬廣皆悉平正。¶
樹林華菓枝葉扶疏。諸鳥游集如是無量。復¶
有雜華池沼。華鳥滿中。觀者欣悅能滅憂煩。¶
其羅剎城。四壁潔白。狀如珂雪。又如氷山。¶
其城在地。若遙觀者。乃見彼城如白雲隊。從¶
地涌出。其城粧飾。如經具述。爾時諸羅。剎
<pb:KR6s0002_T_031-0522b>¶
女將諸商人。向彼城已。教脫舊衣。以諸香¶
湯沐浴身體。令坐種種妙勝之座。以五欲具¶
而娛樂之。五音諸聲於前而作。經於久時受¶
大快樂。後時諸羅剎女等告諸商人。善哉聖¶
子。是城南面不得從彼出向某處。有一商人¶
智慧深細聰明利見。即生疑念作是思惟。以¶
何等故。不聽南過。我應伺諸女睡臥之時。尋¶
往所禁之處。次第觀看善惡之事。爾時商主¶
作是念已。即伺彼諸羅剎女等臥睡眠已。遂¶
安詳而起不令有聲。即執刀從家而出。尋¶
遂意趣漸漸前進。至於少地見一微徑恐¶
怖之所無有草木甚可畏懼。乃聞有人大¶
叫喚聲。狀如叫喚地獄中苦痛之聲。聞此¶
聲已。身毛皆豎默然而住。良久喘定。還詣彼¶
道。漸進其路。見一鐵城。其城高峻聲出之¶
處。詣城巡行而不見門。到於北面見有一樹。¶
名曰合歡。近城而生。其樹高大出於城上。時¶
彼商主見斯樹已。即上其樹觀看城內。見彼¶
城中多有人死。百有餘數。或有死者已被食¶
半。或命未斷半身支解。或有飢渴逼惱而¶
坐。或復消瘦唯有筋骨。眼目坎陷如井底¶
星。迷悶在地頭髮蓬亂。塵土坌身甚大羸瘦。¶
各相割肉而噉食之。以是因緣作大叫喚。¶
如閻羅王所居之處。見諸眾生受大苦惱。是¶
大商主見是事已。亦復如是。即以手捉合歡¶
樹枝而搖動之。一枝動已舉樹枝葉互相𣥺¶
觸而有聲出。爾時受苦諸人聞是聲已。仰觀¶
城上。見彼商主在合歡樹。見已悲呼。汝是¶
誰耶。為天為龍。為夜叉為帝釋。為大梵王
<pb:KR6s0002_T_031-0522c>¶
等耶。在於厄難。憐愍我輩故來至此。救拔我¶
等苦耶。時彼人輩合十指掌。頭頂遙禮哀¶
泣發聲。仰面上觀仰如是白。善哉仁者。汝¶
今濟拔於我到於親愛之所耶。爾時商主從¶
彼苦人聞是語已。欝怏不樂身心悲惱。而報¶
彼言。是諸人輩當知。我今非是天龍。乃¶
至非大梵天也。但我等輩從閻浮提興生至¶
此。為求財故入於大海。我等將欲至於陸¶
地。忽遇大風船舶破散。值諸婦女來至我邊¶
濟拔我等。從爾已來常共如是。諸女歡娛受¶
樂。我今云何能濟汝苦。是時商主復問彼言。¶
汝諸人等。云何在此受如斯事。彼苦人輩即¶
答言曰。善哉善人。我等今者亦復如是行人¶
同伴亦五百人。船破至岸。亦遭羅剎女共受¶
五欲。將我等輩置鐵城中。入此城來已被他¶
食二百五十。今唯二百五十人在。我等亦共¶
彼輩和合生於男女。彼羅剎女語言微妙其¶
聲婉媚。但彼女等貪食肉故。共生男女悉還¶
食盡。汝諸人輩慎莫共彼愛樂娛樂。何以¶
故。彼甚可畏無愛心故。是時商主復問彼¶
言。諸人輩頗有方便得脫難不。彼即報言。有¶
一方便。商主復問方便如何。善哉為說。彼等¶
報言。十五日滿四月節會大喜樂。日月與¶
卯宿合會之時。有一馬王名曰雞尸(隋云多髮)形貌¶
端正見者樂觀。白如珂貝。其頭紺黑。行疾如¶
風。聲如妙鼓。彼所停處乃有糠米。自無糠糩。¶
甚大鮮白香美具足。彼馬所食。食是米已。來¶
詣海岸露現半身。口出人聲而作是言。誰欲¶
度彼大鹹苦水。如是三說。我今當令安隱得
<pb:KR6s0002_T_031-0523a>¶
度彼岸。若值如是馬者即得免難。唯有此事¶
更無餘也。汝等若欲脫諸難者勿泄此言。商¶
主復問。汝等頗曾見馬王不。汝若見者何不¶
親近。何不度汝。初從誰聞如是之事。彼¶
等報言。我從虛空聞如是聲。而有信者尋虛¶
空聲。詣於北道馬王之所。雖往其所不受彼¶
言。而復還歸。我等皆由愛羅剎女。是故如¶
此。今受是厄。是諸商主復問彼言。汝等去¶
來可共詣彼馬王之所。彼等報言。我欲上城¶
城即增長。掘地欲出其孔還合。我等是處¶
無解脫期。我輩必為羅剎女食。何當得見¶
彼親眷屬。汝等人輩慎莫放逸。隨意所去。¶
速詣父母及自眷屬還歸本鄉。唯願汝等心¶
意和合。我等本生某處某城某邑。善哉汝等。¶
若至彼處為我等輩問訊父母諸親朋友。作¶
是語已。我告彼言。汝等後時更莫發心向彼¶
大海。何以故。大海內有諸恐怖。但在彼處¶
隨宜活命。得共父母妻子眷屬不復分離。能¶
行布施多造福業。嚴持齋戒是為第一。是時¶
商主聞彼語已生大恐怖。遂即下樹。時彼¶
諸人一時發聲叫喚啼哭嗚呼極苦。閻浮提¶
內微妙之地。何當得見。若本知是厄處。寧¶
住在彼餐噉牛糞用為活命。不為求財而來¶
此也。爾時商主依著本道還向本處。見彼¶
等輩諸羅剎女。猶故睡眠。商主爾時還即眠¶
臥。至於天曉便作是念。云何令彼諸商人輩¶
得知此事。若輒出言是即漏泄若其漏泄。羅¶
剎諸女恐將我等至厄難處。我之此語應須¶
隱默。乃至四月臨當節會馬王來日乃告彼
<pb:KR6s0002_T_031-0523b>¶
等。所以者何。昔有偈說。¶

#+BEGIN_VERSE
「　凡於知識處
　輕陳心實者¶
　其事當漏泄
　聞者各各傳¶
　是以怨所得
　便受大苦惱¶
　故有智慧者
　輕不漏其言」
#+END_VERSE
¶

爾時商主隱默而住。乃至四月歡樂會時。方¶
始告彼諸商人知。汝等今者慎莫放逸戀著¶
愛心。或貪婦女。或貪飯食及餘資財。我於汝¶
等極生憐愍。我今密語。時諸商人聞商主說。¶
猶如師子在於山林忽大哮吼。有諸凡獸在¶
彼山邊。聞其吼聲生大驚怖。各相謂言。我¶
等今者未脫大海可惡之事。時彼商人過彼¶
日已。遂至夜內。見彼羅剎一切諸女。耽著¶
睡眠安隱而臥。私密盜竊從臥床起。咸共詣¶
彼期處。詣彼處已。白商主言。善哉商主。所見¶
之者。願為我說爾時商主。即告彼等說前見¶
事。諸人聞已憂愁不樂。白商主言。善哉商¶
主。我等今當宜可速至彼馬王所。願我等輩¶
安置得達閻浮提內本生之處。時諸商人皆¶
詣馬王所。爾時馬王至於海岸。露現半身以¶
人音聲。而三唱告。誰欲樂度鹹水彼岸。我當¶
安隱負而度之。令到彼岸。時諸商人聞馬王¶
如是語已。歡喜踊躍身毛皆竪。合十指掌頂¶
禮馬王。作如是言。善哉馬王。我等欲度樂至¶
彼岸。願濟我等從水此岸達到彼岸。爾時馬¶
王告諸商人。汝等當知。彼羅剎女不久應來。¶
或將男女顯示於汝。慈悲哀哭受於苦惱。汝¶
等於時莫生染著愛戀之心。汝等若起此意。¶
假使乘我背上必當墮落。為彼羅剎之所噉
<pb:KR6s0002_T_031-0523c>¶
食。若作如是意念。彼非我許物。非我男女。¶
設使以手執我一毛而懸之者。我於是時。安¶
隱相送速到彼岸作是語已。汝等今者可乘¶
我背。或執我身分脚足支節。時諸商人依語¶
乘之。爾時馬王負彼商人出哀愍聲。飛騰¶
空裏行疾如風。爾時彼諸羅剎女輩。聞彼¶
馬王哀愍之聲。復聞走聲狀如猛風。忽從睡¶
覺覓彼商人。悉皆不見。處處觀看。乃遙見商¶
人乘馬王上乘空而去。既見是已。速將男¶
女馳走奔赴至於海岸。發慈愍聲哀號啼哭¶
作大苦惱。各作是言。汝諸聖子。今者捨我欲¶
何所去。今我無主。汝是我主。汝等於先墮¶
在海難大恐怖中。我等度汝。唯願汝等與我¶
為夫。汝等今者捨背於我。欲詣何所。無恩¶
無義。何故相棄。若有違犯今乞懺悔。從今¶
已去不作諸惡。如其不用我者。今此男女可¶
收將去。時羅剎女雖作如是慈流言語。雞尸¶
馬王仍將彼輩。五百商人安隱得度大海彼¶
岸到閻浮提。諸比丘。於意云何。時雞尸馬¶
王。豈異人乎。即我身是。五百人中商主者。¶
豈異人乎。即舍利弗是。五百商人。豈異人¶
乎。即刪闍耶波離婆闍迦諸弟子等五百人¶
是。我於彼時以此五百諸商人等至厄難處。¶
救其厄難達到彼岸。今者還復至刪闍耶¶
見之處。舍利弗化已將詣我所。我於邪見曠¶
野之中。化令得脫度生死海。是故汝等當於¶
佛所。應生尊重恭敬之心。¶

又舊雜譬喻經云。昔有五道人俱行逢雪。遇¶
一神祀中宿。舍中有鬼神像形。國人所奉。
<pb:KR6s0002_T_031-0524a>¶
客四人言。今夕大寒可取木人燒之用炊。一¶
人言。此是人事不可敗之。便置不破。此室中¶
鬼常噉食人。自相與語言。正噉彼一人。一¶
人畏我。餘四人惡。不可放之。其不敢破¶
者。夜聞鬼語起呼伴去。餘四人言。何不破像¶
用炊然乎。便取燒之。噉人鬼怕即奔走去。夫¶
人學道亦復如是。常須堅意不可怯弱。令鬼¶
得便誤損人也。故維摩經云。譬如人畏時¶
非人得其便也。又菩薩處胎經云。爾時世尊¶
告智淨菩薩曰。一生補處菩薩。以權方便¶
在卑賤家生。欲得示現除無明結。十月在胎。¶
臨生之日現無手足。父母覩見謂為是鬼。捐¶
棄曠野不使人見。其後數日母復懷身。具¶
滿十月生一男兒。端正殊妙世之希有。晝生¶
夜死。父母號哭椎胸向天。山神樹神何不¶
憐我。先生一子而無手足。捐棄曠野。今生一¶
子端正無比狀如天神。今復晝生夜死。心肝¶
斷絕當復柰何。復經數月母漸懷妊。十月具¶
滿生一男兒。三頭八脚四眼八臂。覩者毛竪。¶
父母眷屬捨而欲去。菩薩權見令不得去。¶
父母問曰。為是天耶。為是龍鬼神耶。爾時所¶
生兒。即以偈報父母曰。¶

#+BEGIN_VERSE
「　非天夜叉鬼
　須倫迦樓羅¶
　為母除愚闇
　權生父母家¶
　先無手足子
　亦復是我身¶
　朝生若暮死
　八住無上尊¶
　我今受形分
　三頭八手脚¶
　何為捨我去
　徑向地獄門¶
　焚燒善根本
　求滅亦欲難
<pb:KR6s0002_T_031-0524b>¶
　今我還復體
　現本端正形¶
　守戒不失願
　託生父母家¶
　前後捨身命
　其數如微塵¶
　眾生病非一
　投於甘露藥¶
　趣使入險
　不令入邪徑¶
　諸天受福樂
　甘露除病藥¶
　不違聖教藥
　解脫涅槃藥」
#+END_VERSE
¶

頌曰。¶

#+BEGIN_VERSE
「　求寶失舟濟
　飄浮思救形¶
　幻媚多方趣
　妖魅誑人情¶
　假接度海難
　虛發親愛聲¶
　自非馬王負
　危苦詎安寧」
#+END_VERSE
¶

*** 感應緣(略引二十六驗)¶

  
  * 東陽留寵為血怪
  * 魯昭公時龍怪
  * 漢惠¶帝時龍怪
  * 漢武帝時蛇怪
  * 漢桓帝時¶蛇怪
  * 晉太康中有魚怪
  * 漢成帝時鼠怪¶
  * 漢景帝時犬怪
  * 漢章帝時魅怪
  * 賈誼¶見鵬烏怪
  * 安陽城有亭廟怪
  * 東越閩¶中蛇怪
  * 中山王周南鼠怪
  * 桂陽張¶遺樹怪
  * 南陽宋大賢亭怪
  * 吳時廬¶陵郡亭中鬼怪
  * 建安中東郡界老公¶怪
  * 晉南京烏巢殿屋怪父怪
  * 晉時有老狸作人父怪京寺記烏¶巢殿怪
  * 晉時有貍作人婦怪
  * 晉時有¶貍作人女產兒怪
  * 晉時張春女邪魅怪
  * 宋¶時梁道修宅內鬼魅怪
  * 西方山中人食¶鰕蟹怪
  * 宋時王家作蟹斷有材怪
  * 唐時逆¶人張亮霹靂怪¶

東陽留寵。字道弘。居于湖蟄。每夜門庭自¶
有血數升。不知所從來。如此三四。後寵為
<pb:KR6s0002_T_031-0524c>¶
折衝將軍。見遣比征。將行而炊飯盡變為¶
蟲。其家人蒸炒亦變為蟲。其火逾猛其蟲逾¶
壯。寵遂北征。軍敗於壇丘。為徐龍所殺。¶

魯昭公十九年。龍鬪於鄭持門之外洧洴。¶
京房易傳曰。眾心不安。厥妖龍鬪其邑中¶
也。¶

漢惠二年正月癸酉朔旦。兩龍現於蘭陵庭¶
東。坐溫陵井中。京房易傳曰。有德遭害。厥¶
妖龍見井中。行刑甚惡。黑龍從井出。¶

漢武帝太始四年十月。趙有蛇從郭外入。與¶
邑中蛇鬪。孝文廟下邑中蛇死。後二年秋。¶
有衛太子事。自趙人江充起。¶

漢桓帝即位。有大蛇現德陽殿上。𨿅陽市¶
令淳于翼曰。蛇有鱗甲兵之象也。¶

晉太康中有鯉魚二枚。現武庫屋上。武庫兵¶
府有鱗甲。亦是兵之類也。魚又極陰。屋上¶
太陽。魚現屋上。象至陰以兵革之禍干太¶
陽也。及惠帝之初。誅皇后父楊駿。矢交宮¶
闕。廢后為庶人也。死於幽宮。元康之末而賈¶
后專制謗殺太子。尋亦廢。故十年之間母后¶
之難再興。自是禍亂搆矣。京房易妖曰魚¶
去水飛入道路。兵且作。¶

漢成帝建始四年九月。長安城南有鼠銜黃¶
[葶-丁+呆]柏葉。上民塚柏及榆樹上為巢桐柏為多。¶
巢中無子。皆有乾屎數升。時議臣以為恐有¶
火災起。鼠盜竊小獸夜出晝匿。今正畫去¶
穴而登木。象賤人將居貴顯之象也。桐柏衛¶
思后園所在也其後趙后自微賤登至尊。與¶
衛后同類。趙后終無子而為害。明年有䳒
<pb:KR6s0002_T_031-0525a>¶
焚巢殺子之象云。京房傳曰。臣私祿罔辟。厥¶
妖鼠巢也。¶

漢景帝三年。邯鄲有犬與家豕交。時趙王遂¶
與六國共反。外結匃奴以為援。五行志。以為¶
趙王昏亂豕類。外交之異。匃奴犬豕之類¶
也。¶

壽光侯者。漢章帝時人也。能𠜨百鬼眾魅。¶
令自縛見其形。其縣人有婦為魅所病侯為¶
𠜨之時大蛇數丈死於門外樹。樹有精。人¶
止者死。鳥過者墜。侯𠜨之樹盛夏枯落。有¶
大蛇長七八丈。懸死其間。章帝聞之徵問。¶
對曰有之。帝曰。殿下有怪。夜半後常有數人¶
絳衣被髮持火相隨。豈能𠜨之。侯曰能¶
此。小怪耳帝。偽使人為之侯。𠜨三人三。人¶
登時著地無氣帝驚曰。非魅也。朕相試耳。即¶
使解之。¶

賈誼為長沙王太傅。四月庚子日。有[鵬-月+?]鳥¶
飛入其舍止于座隅。良久乃去。誼發書占之¶
曰。野鳥入處主人將去。誼忌之故作[鵬-月+?]鳥¶
賦。齊死生而等禍福。以致命定志焉。¶

安陽城南有一亭廟。不可宿也。若宿殺人。¶
有一書生乃過宿之。亭民曰。此不可宿。前¶
後宿此未有活者。書生曰。無苦也。吾自能¶
諧。遂住廟舍。乃端坐誦書。良久乃休。夜半¶
後有一人。著皂單衣來往戶外。呼亭主。亭主¶
應曰諾。亭中有人耶。答曰。向者有一書生在¶
此讀書。久適休似未寐。乃喑嗟而去。須臾¶
復有一人。冠幘赤衣。呼亭主。亭主應諾。亦¶
復問。亭中有人耶。亭主答如前。復喑嗟而
<pb:KR6s0002_T_031-0525b>¶
去。於是書生無他。起詣向者呼處。微呼亭¶
主。亭主亦應諾。復問亭中有人耶。亭主答¶
如前。乃問。向者黑衣來者誰。曰北舍母猪¶
也。又曰。赤冠幘來者誰。曰西舍老雄雞父¶
也。曰汝復誰耶。曰我是老蠍也。於是書生密¶
便誦書至明不敢寐。天明亭民來視驚曰。君¶
何以得活耶。書生曰。汝捉索函來。吾與卿取¶
魅。乃掘昨夜應處。果得老蠍。大如鞞婆。毒¶
長數尺。於西家得老雄雞父。比舍得母猪。¶
凡殺三物。亭毒遂靜。永無災橫也。¶

東越閩中有庸嶺。高數十里其下北隙。中有¶
大蛇。長七八丈。圍之一丈。土俗常懼。治¶
都尉及屬城長吏。多有死者。祭以牛羊故不¶
得福。或與人夢。或喻巫祝。欲得噉童女年十¶
二三者。都尉令長並共患之。然氣勵不息。¶
共請求人家生婢子。兼有罪家女養之。至八¶
月朝祭送蛇穴口。蛇輒夜出吞嚙之。累年¶
如此。前後已用九女。爾時預復募索。未得¶
其女。將樂縣李誕家有六女無男。其小女名¶
寄。應募欲行。父母不聽寄曰。父母無相。唯¶
生六女。無有一男。雖有如無。女無提榮濟¶
父母之功。既不能供徒費衣食。生無所益不¶
如早死。賣寄之身可得少錢以供父母。豈不¶
善耶。父母慈憐終不聽去。寄自潛嚴不可¶
禁止寄。乃行告貴請好劍及作蛇犬。至八月¶
朝便詣廟中坐。懷劍將犬。先作數石米餈蜜¶
[麩-夫+少]灌之。以置穴口。蛇夜便出。頭大如囷。目如¶
二尺鏡。聞餈香氣先噉食之。寄便放犬。犬就¶
嚙咋。寄從後斫。得瘡痛急。蛇因踊出至
<pb:KR6s0002_T_031-0525c>¶
庭而死。寄入視穴得其九女髑髏悉舉出。¶
咤言曰。汝曹怯弱為蛇所食。甚可哀愍。於是¶
寄女緩步而歸。越王聞之。娉寄女為后。拜其¶
父為將樂令。母及姊皆有賜賞。自是東治無¶
復妖邪之物。其歌謠至今存焉。¶

中山王周南。正始中為襄邑長。有鼠從穴出¶
在廳事上。語曰。周南爾以某月某日當死。¶
周南急往不應。鼠還穴。後至期復出。更冠幘¶
皂衣而語曰。周南汝日中當死。周南復不應。¶
鼠復入穴。斯須復出出復入。轉行數語如前¶
日。適中鼠復曰周南汝不應。我復何道。言¶
訖顛蹶而死。即失衣冠。周南便卒取視。俱如¶
常鼠。¶

桂陽太守江夏張遺。守昇高。居𨻳陵。田中有¶
大樹。十餘圍。蓋六畝。枝葉扶疏盤地不生¶
穀草。遣客斫之。斧數下樹大血出。客驚¶
怖歸白昇高。昇高怒曰。老樹汁赤此何得¶
怪。因自斫之血大流出。昇高更斫枝。有一空¶
處白頭老公長四五尺突出趁昇高。昇高以¶
刀逆斫殺之。四五老公並死。左右皆驚怖¶
伏地。昇高神慮恬然如舊。諸人徐視。似人非¶
人。似獸非獸。此所謂木石之怪󳞎蝄蜽者¶
乎。其伐樹年中。昇高作辟司空御史充州¶
刺史。¶

南陽宋名大賢。西鄂有一亭不可止。止則害¶
人。大賢以正道不可干。且上樓鼓琴而已。¶
不設兵杖。至於夜半時有鬼來登梯與大賢¶
語。瞋目磋齒形貌可惡。大賢鼓琴如故。鬼¶
乃去。於市取死人頭來還語大賢曰。寧可
<pb:KR6s0002_T_031-0526a>¶
行小熟噉。因以死人頭投大賢前。大賢曰。甚¶
佳。吾暮臥無枕。正常得此。鬼復去。良久乃¶
還曰。寧可共手摶耶。大賢曰善。語未竟前。大賢便逆捉其脇。鬼但急言死死。賢遂殺之。¶
明日視之。乃是老狐也。因止亭毒更無害¶
怖。¶

吳時廬陵郡都亭重屋中常有鬼魅。宿者輒¶
死。自後使官莫敢入。舍。時丹楊人。姓湯名¶
應。大有膽武。使至廬陵便入亭止。史啟不¶
可止此。應不隨諫。盡遣所將人還外止宿。應¶
唯持一口大刀。臥至三更。中間有扣閤者。¶
應遙問誰。答云。部郡相聞。應使進。相聞已而¶
去。經須臾間。復有扣閤者如前。曰府君相聞。¶
應復使進。身著皂衣去。後應謂是人了無¶
疑也。頃復扣閤言。是部郡府君詣來。應乃¶
疑曰。此夜非時。又府君部郡不應同行。知¶
是鬼魅。持刀迎之。見有二人皆盛衣服。俱¶
進坐畢。府君者。便與應談。談未畢而部郡跳¶
至應背後。應顧以刀擊中之。府君下座走出¶
之。應急追至亭後牆下及之。斫傷數下。去其¶
處已還臥達曙。將人往尋見有血迹。追之皆¶
得。云稱府君者是老狐魅。云部郡者是老狸¶
魅。自後遂絕永無妖怪。¶

建安中。東郡界家有怪者。無故盆器自發訇¶
訇作聲。若有人焉。盤案在前。忽然便失之。¶
難生輒失子。如是數歲。甚疾惡之。乃多作¶
美食覆蓋著一室中。藏戶間伺之。果復重來。¶
發聲如前。便閉戶周旋室中。更無所見為闇。¶
但以杖撾地。良久於室隅間有所中。呼曰
<pb:KR6s0002_T_031-0526b>¶
陏陏冥死。開戶視之得一老公。可百餘歲。¶
言語了不相當。貌狀頗欲類獸。遂行推問。乃¶
於數里上得其家人。云失來十餘年得之哀¶
喜。後歲餘日復更失之。聞在陳留界。復作¶
妖怪如此時人猶以為此公也。¶

晉時吳興一人有二男。田中作作時。見父來¶
罵詈打拍之。兒歸以告母。母問其父。其父¶
大驚。知是鬼魅。便令兒斫之。鬼便寂不復¶
往。父憂恐兒為鬼所困。便自往看。兒謂是¶
鬼便殺而埋之。鬼便逐歸作其父形。語家二¶
兒已得殺奴矣。兒暮歸共相慶賀。遂積年不¶
覺。後有一師過其家。語二兒云。君尊侯有¶
大邪氣。兒以白父。父大怒。兒出以語師令¶
速去。師便作聲入。父成大老狸。入床下遂¶
得之。往所殺者乃真父也。改殯治服一兒遂¶
自殺。一兒忿懊亦死(右一十八驗出搜神記)。¶

晉南京寺記云。波提寺在[示*未]陵縣新林青陵。¶
昔晉咸安二年簡文皇帝起造。本名新林寺。¶
時歷陽郡烏江寺尼道容。苦行通靈預知禍¶
福。世傳為聖[(序-予+林)/女]。咸安初有烏巢殿屋。帝使¶
常筮人占之。曰西南有女人師。當能伏¶
此怪。即遣使至烏江迎聖[(序-予+林)/女]。問此吉凶。[(序-予+林)/女]¶
曰。修德可以攘災。齋戒亦能轉障。帝乃¶
建齋七日。禮懺精勤。法席未終忽有群烏¶
運巢而去。一時淨盡。帝深加敬信。因為聖¶
[(序-予+林)/女]起此寺焉。¶

晉海西公時有一人。母終家貧無以葬。因移¶
柩深山。於其側志孝結墳晝夜不休。將暮有一¶
婦人抱兒來寄宿。轉夜孝子作未竟。婦人
<pb:KR6s0002_T_031-0526c>¶
每求眠而於火邊睡。乃是一貍抱一烏雞。孝子¶
因打殺擲後坑中。明日有男子來問細小。昨¶
行遇夜寄宿。今為何在。孝子云。正有一貍即¶
已殺之。男子曰。君枉殺吾婦何得言貍。貍今¶
何在。因共至坑。視貍已成婦人死在坑中。男子因縛¶
孝子。付官應償死孝子。乃謂令曰。此實妖魅。但¶
出獵犬則可知魅。。令因問獵¶
事。能別犬不。答云。性畏犬亦不別也。因放¶
犬便化為老貍。則射殺視之。婦人已還成貍。¶

晉太元中瓦官佛圖前淳于矜年少潔白。送¶
客至石頭城南。逢一女子美姿容。矜悅之。因¶
訪問。二情既和。將入城北角共盡忻好。便各¶
分別。期更剋集。便欲結為伉儷。女曰。得婿¶
如君死何恨。我兄弟多。父母並在。當問我¶
父母矜便令女婢問其父母。父母亦懸許¶
之。女因勅婢取銀百斤絹百匹。助矜成婚。經¶
久養兩兒。當作祕書監。明果騶卒來召。車¶
馬導從前後部鼓吹。經少日有獵者過。覓矜¶
將數十狗徑突入齚婦及兒。並成貍。絹帛金¶
銀並是草及死人骨蛇魅等。¶

晉永初中。張春為武昌太守時。人嫁女未及¶
昇車。忽便失性。出外歐擊人乘云。不樂嫁¶
女家事。俗巫云。是耶魅。將女至江(右此三驗出幽明錄)。¶

宋時安定梁清。字道修。居楊州右尚坊問¶
桓徐州故宅。元嘉十四年二月數有異光。仍¶
聞擘籬聲。令婢子松羅往看。見一人問。云¶
姓華名芙蓉。為六甲至尊所使。從太微紫宮¶
中下。來遇舊居。仍留不去。或鳥頭人躬。舉¶
視眼摶擲灑糞穢清。射之應絃而滅。並有絳
<pb:KR6s0002_T_031-0527a>¶
汁染箭。又覩一物形如猿。懸在樹㯹。令¶
人刺。中其髀墮地奄沒。經日反從屋上跛¶
行就婢乞食。團飯授之。頓進二升。數日眾¶
鬼群至。醜惡不可稱論。松攞床障塵石飛¶
揚累晨不息。婢採菊路遇一鬼。著衣幘乘¶
馬。衛從數十。謂採菊曰。我是上天仙人勿名¶
作鬼。問何以恒擲穢污答曰。糞污者錢財¶
之像也。投擲者速暹之徵也。須之清果¶
為武將軍北魯郡太守。清厭毒既久乃呼外¶
國道人波羅㲲讀呪文。諸鬼怖遽。或踰¶
壁穴而走。皆作鳥聲。於此都絕。在郡少時夜¶
中松羅復見威儀器械人眾數萬。一人戴幘。¶
送書麁紙有七十許字。筆迹婉媚遠擬羲獻。¶
又歌云。登阿儂孔雀樓。遙聞鳳皇鼓。下我¶
鄒山頭。髣髴見梁魯。鬼有叔操。喪哭泣¶
答弔不異世人。鬼傳教曾乞松羅一函書。題¶
云。故孔修之死罪白牋以弔其叔喪。敘致¶
哀情甚有詮次。復云。近往西方見一沙門。自¶
名大摩剎。問君消息。寄五丸香以相與之。¶
清先奉使燉煌憶見此僧。清家有婢產於此¶
便斷。¶

瑯瑘王騁之妻。陳郡謝氏生一男。小字奴¶
子。經年後王以婦婢招利為妾謝。元嘉八年¶
病終。王大墓在會稽假瘞建康東岡。既空及¶
虞與靈入屋馮机。忽於空中擲地便有瞋聲¶
曰。何不作挽歌令我寂寂上道耶。騁之云。非¶
為永葬故不具儀耳(右三驗出異苑)。¶

周仲尼謂季桓子曰。丘聞之。木石之怪夔¶
蝄蜽(韋昭注曰。木石謂山也。󳞎一足越人謂之山㺑。或言獨足。蝄蜽山精。好學人聲。而迷惑人也)
<pb:KR6s0002_T_031-0527b>¶
右出國語。史記曰。秦始皇云。山鬼不過知一¶
歲事也。¶

西方深山中有人焉。其長尺餘袒身捕鰕蟹。¶
性不畏人。見人止宿。喜依其火以炙鰕蟹。伺¶
人不在而盜人鹽以食蟹。名曰山㺑。其音¶
自叫。人常以竹著火中烞熚(上音朴下音畢)。而山¶
㺑皆驚。犯之令人寒熱(此雖人形亦鬼魅類耳。所在山中皆有之)。右¶
出神異經。¶

宋元嘉初。富陽人姓王。於窮瀆中作蟹斷。¶
旦往視之。見一材長二尺許。在斷中而斷裂¶
開。蟹出都盡。乃修治斷出材岸上。明往看¶
之。見材復在斷中。斷敗如前。王又治斷出材。¶
明晨視所見如初。王疑此材妖異。乃取內蟹¶
籠中孿頭擔歸云。至家當斧破然之。未至¶
家三里。聞籠中倅倅動轉。顧見向材頭變成¶
一物。人面猴身一手一足。語王曰。我性嗜蟹。¶
比日實入水。破君蟹斷。入斷食蟹。相負已爾。¶
望君見恕。開籠出我。我是山神當相祐助。并¶
令斷大得蟹。王曰。汝犯暴人前後非。一罪¶
自應死。此物種類專請乞放。王迴頭不應。物¶
曰。君何姓何名。我欲知之。頻問不已。王遂不¶
答。去家轉近。物曰既不放我。又不告我姓名。¶
當復何計。但應就死耳。王至家熾火焚之。後¶
寂然無復異。土俗謂之山㺑云。知人姓¶
名則能中傷人。所以勤勤問王欲害人自免¶
(右一驗出述異記)。¶

唐逆人張亮。昔為幽州都督。於智泉寺禮拜。¶
見一大像相好圓滿。遂別供養亮遇霹靂。其¶
堂柱迸木擊亮額角。而不甚傷。及就寺禮
<pb:KR6s0002_T_031-0527c>¶
。像額見有破處。事在冥報記。又貞觀年¶
中。其像忽然繞頸有痕迹。大如線焉。時人¶
見之咸以為不祥之兆。未幾亮果以罪被誅。¶
其痕于今見在(出冥報拾遺記)。¶
法苑珠林卷第三十一¶

