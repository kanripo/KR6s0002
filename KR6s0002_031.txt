# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 31

<pb:KR6s0002_WYG_031-1a>
欽定四庫全書
　法苑珠林卷三十一
　　　　　　　　　　　　唐　釋道世　撰
　入道篇第十三之餘
　　引證部¶
如雜寶藏經云昔有一婦女端正殊妙於外¶道法中出
家修道時人問言顔貌如是應當¶在俗何故出家女人
答言如我今日非不端¶正但以小來厭惡婬欲今故出
<pb:KR6s0002_WYG_031-1b>
家我在家時¶以端正故早蒙處分一生男兒兒遂長大¶
端正無比轉覺羸損如似病者我即問兒病¶之由狀兒
不肯道為問不止兒不獲已而語¶母言我正不道恐命
不全止欲具道無顔¶之甚即語母言我欲得母以私情
以欲不¶得故是以病耳母即語言自古以來何有此¶事
復自念言我若不從兒或能死今寧違理¶以存兒命即
便喚兒欲從其意兒將上床地¶即劈裂我子即時生身
陷入我即驚怖以¶手挽兒捉得兒髮而我兒髮今日猶
<pb:KR6s0002_WYG_031-2a>
故在我¶懷中感切是事是故出家¶又智度論佛法中出
家人雖破戒墮罪¶罪畢得解脫如優鉢羅華比丘尼本
生經中¶說佛在世時此比丘尼得六神通獲阿羅漢¶果
入貴人舍常讚出家法語諸貴人婦女言¶姊妹可出家
諸貴婦女言我等少壯容色甚¶美持戒為難或當破戒
比丘尼言破戒便¶破但出家問言破戒當墮地獄云何
可破<md:KR6s0002_T_022-0449a>¶答言墮地獄便墮諸貴婦女笑之言地獄受¶罪云
何可墮比丘尼言我自憶念本宿世時¶作戲女著種種
<pb:KR6s0002_WYG_031-2b>
衣服而說雜語或時著比丘¶尼衣以為戲笑以是因縁
故迦葉佛時作比¶丘尼自恃貴姓端正心生憍慢而破
禁戒¶故墮地獄受種種罪受罪畢竟值釋迦牟¶尼佛出
家得阿羅漢道雖復破戒可得道果¶復次如佛在祇洹
有一醉婆羅門來到佛¶所求作比丘佛勅阿難與剃頭
著法衣醉酒¶既醒驚怖已身忽為比丘即便走去諸比
丘¶問佛何以聽此醉婆羅門作比丘佛言此婆¶羅門無
量劫中都無出家心今因醉故暫發微¶心以此因縁故
<pb:KR6s0002_WYG_031-3a>
後當出家得道如是種種因¶縁出家之利功徳無量以
是之故白衣雖有五¶戒不如出家功德大也¶又襍寶藏
經云昔盧留城有優陁羡王聰明¶解達有大智慧有一
夫人名曰有相端正¶少雙兼有徳行王甚愛敬時彼國
法諸為王¶者不自彈琴爾時夫人在於曲室共王歡戲¶
自恃王寵遣王彈琴自起為儛初舉手時王¶素善相覩
見夫人死相已現計其餘命不過¶七日王即捨琴慘然
長嘆夫人白王受王¶恩寵敢於曲室求王彈琴自起為
<pb:KR6s0002_WYG_031-3b>
儛用為¶歡樂有何不適捨琴長歎願王告語王不¶肯答
慇懃不已王以實答夫人聞之甚懷憂¶懼即白王言我
聞石室比丘尼若能信心出¶家一日必得生天我欲出
家願王聽許王愛¶情重語夫人言至六日頭當聽汝去
不相免¶意遂至六日至語夫人汝有善心求欲出<md:KR6s0002_T_022-0449b>¶家若
得生天必來見我我乃聽去作是誓已¶夫人許可便得
出家受八戒齋即於其日飲¶石⬤漿腹中絞結至七日
旦即便命終乗是¶善緣得生天上憶本誓故來詣王所
<pb:KR6s0002_WYG_031-4a>
光明熾¶盛徧照王宮時王問言汝為是誰天即答¶言我
是王婦有相天人王喜白言願來就¶座天答之言我今
觀王臭穢叵近但以先誓¶故來見王王聞是已心開意
解而自歎言今¶彼天者本是我婦出家一日便得生天
神志¶髙逺而見鄙賤我今何故而不出家我曾聞¶說天
一爪甲直一閻浮提地我此一國何足¶可貪作是語已
捨位與子出家修道得阿羅¶漢故智度論偈云¶
孔雀雖有色嚴身不如鴻鶴能逺飛¶白衣雖有富貴力
<pb:KR6s0002_WYG_031-4b>
不如出家功徳深
又襍譬喻經云昔者兄弟二人居世富貴¶資財無量父
母終亡無所依仰雖為兄弟志¶念各異兄好道義弟愛
家業其弟見兄不親¶家業恒嫌恨之共為兄弟父母早
終勤念¶生活反棄家業追逐沙門聽受佛經沙門豈¶能
與汝衣食財寶耶家轉貧困財物日耗人所¶嗤笑懈廢
門户繼續父母乃為孝耳兄報之¶曰五戒十善供養三
寶以道化親乃為孝耳¶道俗相反自然之數道之所樂
<pb:KR6s0002_WYG_031-5a>
俗之所惡俗¶之所珍道之所賤智愚不同謀猶明㝠是
故¶慧人去㝠就明以道致真卿今所樂苦惱之¶偽豈知
苦辛其弟含恚掉頭不信兄見如¶是便謂弟曰卿貪家
事以財為貴吾好經道¶以慧為珍今欲捨家歸命福田
計命寄世忽<md:KR6s0002_T_022-0449c>¶若飛塵無常卒至為罪所纒是故捨世避
危¶就安弟見兄意志⬤道義寂然無報兄則去¶家而作
沙門夙夜精進坐禪思惟行合經法成¶道果證弟聞此
言瞋恚更盛弟貪家業未曾¶為法其後夀終墮於牛中
<pb:KR6s0002_WYG_031-5b>
肥盛甚大賈客買¶取載鹽販之往還數⬤牛遂羸頓不
能復前¶轉增困頓躃卧不起賈人撾打揺頭⬤動時¶兄
遊行飛在虚空遥見其弟便謂之曰弟居¶田宅今為所
在而自投身墮牛畜中即以威¶神照示本命即自識知
淚出自責由行不善¶慳貪嫉妬不信佛法輕慢聖衆不
信兄語觝¶突自用故墮牛中疲頓困劣悔當何逮兄知¶
心念愴然哀傷即為牛主説其本末賈人聞¶之便以施與
即將牛去還至寺中使念三寶¶飯食隨時其命終盡得
<pb:KR6s0002_WYG_031-6a>
生忉利天時衆賈客¶各自念言我等治生不能施與不
識道義死¶亦恐然便共出舍捐其妻子棄所珍玩行作¶
沙門精進不懈皆亦得道由是觀之世間財¶寶不益於
人奉敬三尊修身學道世世獲安¶又付法藏經云昔尊
者羅漢闍夜多將諸弟¶子詣德义尸羅城到其城已慘
然不悅小復¶前行路見一烏欣然微笑弟子白師願說¶
因緣尊者答曰我初至城於城門下見一鬼子¶饑急語
我我母入城為我求食與母别來經¶五百歳饑虚困乏
<pb:KR6s0002_WYG_031-6b>
命將不遠尊者入城若見¶我母道我辛苦願語早來始
入城便見¶彼母具說子意鬼母答我吾入城來經五百¶
歳未曽能得一人涕唾我既新産氣力羸¶劣設得少唾
諸鬼奪我今值一人遇得少唾<md:KR6s0002_T_022-0450a>¶欲持出城共子分食門
下多有大力鬼神畏¶不敢出唯願尊者延我出城我即
將出令共¶子食我即問鬼生來幾時鬼答我言吾見¶此
城七反成壞我聞鬼言悲歎生死受苦長¶逺是以慘然
時彼烏者乃往過去九十一劫¶有佛出世號毗婆尸我
<pb:KR6s0002_WYG_031-7a>
於爾時為長者子欲¶得出家是時出家必得羅漢父母
不聽强為¶娉妻既得妻已復求出家父母語我若生¶一
子乃當相放我尋受教後生一男至年六¶歳我復欲去
父母教兒求抱我脚啼哭而言¶父若捨我誰見養活先
當殺兒然後可去我¶時於子起愛染心即語子言吾為
汝故不復¶出家由彼兒故從是以來九十一刧流轉五¶
道未曽得見今以道眼觀見彼烏乃是前子¶愍其愚癡
久處生死是以微笑以是因緣若¶復有人障他出家此
<pb:KR6s0002_WYG_031-7b>
人罪報常在惡道受極¶苦痛無得解脫惡道罪畢若生
人中生盲無¶目是故智者若見有人欲出家者應勤方
便¶勸令成就勿作留難¶又出家功徳經云昔佛在世時
佛與阿難入¶毗舍離城時到乞食有一王子字鞞羅羡¶
⬤與諸婇女在髙樓上共相娯樂佛聞樂音¶語阿難言
我知此人却後七日必當命終若¶不出家或墮地獄阿
難聞已即往教化勸其¶出家王子聞勸於六日中極意
受樂至第七¶日求佛出家一日一夜修持淨戒即便命
<pb:KR6s0002_WYG_031-8a>
終¶生四天王為北天王毗沙門子與諸婇女受¶五欲樂
極天之壽滿五百歳後生忉利為帝¶釋子壽天千歳次
生炎摩復為王子夀二<md:KR6s0002_T_022-0450b>¶千歳後生兜率亦為王子夀四
千歳次生化¶樂為天王子夀八千歳化樂夀盡復生第
六¶他化自在為天王子與諸婇女所受五欲於¶下最勝
盡天夀命萬六千歲如是受樂於¶六欲天往來七返而
無中夭一日出家滿二¶十劫不墮惡道常生天上受福
自然最後人¶中生富樂家財寶具足壯年已過臨老猒
<pb:KR6s0002_WYG_031-8b>
世¶出家修道成辟支佛名毗流帝梨廣度天人¶不可限
量以是因緣出家功徳無量無邊不¶可為喻假使羅漢
滿四天下若有一人一百¶歲中盡心⬤養四事無乏乃
至湼槃各為起¶塔華香瓔珞種種⬤養所得功徳不如
有人¶為求湼槃一日一夜出家持戒之功徳也以¶斯而
言出家之法真可尊貴不得以少財色¶貪著俗事流浪
生死自苦其身¶又中本起經云提婆達多(齊云天熱以/其生時人天)
(等衆心皆驚/熱因以¶名焉)¶又無性攝論云提婆者(唐云天授亦云天/與謂從天乞得故)
<pb:KR6s0002_WYG_031-9a>
(云天/授也)¶又增一阿含經云提婆達多白佛言願聽在道¶次
佛言汝宜在家分檀惠施夫為沙門實¶為不易復再三
白佛復告不宜出家提婆便¶生惡念此沙門懷嫉妬心
我今宜自剃頭¶善修梵行何用是沙門語為提婆彼犯
五逆¶罪惡心欲至如來所適下足在地地中有大¶火風
起生繞提婆身為火所燒便發悔心稱¶南無佛然不究
竟便入地獄中阿難悲泣¶言提婆在地獄中為經幾時
佛言經於大劫¶命終生四天王上展轉至他化自在天
<pb:KR6s0002_WYG_031-9b>
經¶六十劫不墮三惡⬤最後受身成辟支佛名<md:KR6s0002_T_022-0450c>¶曰南無
由命終之時稱南無故時大目連言¶我欲至阿鼻獄中
見提婆達多慰勞慶賀佛¶言阿鼻罪人不解人間音響
目連白言我解¶六十四音當以此音往語罪人目連如
屈¶申臂頃至阿鼻獄上虚空中命曰提婆達多獄¶卒曰
此間亦有拘樓秦佛迦葉佛時提婆達¶多今命何者目
連曰吾命釋迦文佛叔父兒提¶婆達多獄卒燒炙彼身
使令覺悟曰汝仰觀¶空中見大目連坐寳蓮華語目連
<pb:KR6s0002_WYG_031-10a>
曰尊者¶何由屈此目連曰如來說汝欲害世尊緣入¶阿
鼻最後成辟支佛號名南無提婆達多聞已¶歡喜言我
今日以右脅臥阿鼻獄中經厯一¶劫終無勞倦目連復
問苦痛有增損乎提婆¶達多報以熱鐵輪鑠我身壞復
以鐵杵吹咀我形¶有黑暴象蹈蹋我體復有火山來鎮
我面昔¶者袈裟化為銅鍱極為熾盛今寄頭面禮¶世尊
足復禮尊者阿難目連即攝神足還世¶尊所又智度論
云提婆達多弟子名俱迦離¶謗舍利弗及目犍連命終
<pb:KR6s0002_WYG_031-10b>
墮蓮華地獄中又¶本起經名衢和離¶又報恩經云提婆
達多過去久逺不可計劫¶有佛出世名曰應現佛滅度
後於像法中¶有一坐禪比丘獨住林中爾時比丘常患
蟣¶虱即便告虱而作約言我若坐禪汝宜黙然𨼆身寂¶
住其虱如法於後一時有土蚤來至虱邊問¶言汝云何
身體肌肉肥盛虱言我所依主人¶常修禪定教我飲食
時節我如法飲食故所¶以身體鮮肥蚤言我亦欲修習
其法虱言能¶爾隨意爾時比丘尋便坐禪爾時土蚤聞
<pb:KR6s0002_WYG_031-11a>
血<md:KR6s0002_T_022-0451a>¶肉香即便食噉爾時比丘心生苦惱即便脫¶衣以火
燒之佛言爾時坐禪比丘者今迦葉¶是爾時土蚤者今
提婆達多是爾時虱者今¶我身是提婆達多為利養故
毁害於我乃至¶今日成佛亦為利養出佛身血生入地
獄提¶婆達多常懷惡心毁害如來若說其事窮劫¶不盡¶
又襍寳藏經云佛在迦毗羅衛國入城乞食¶到弟孫陁
羅難陁舍會值難陁與婦作粧香¶塗睂間聞佛門中欲
出外㸔婦共要言出¶看如來使我額上粧未乾頃便還
<pb:KR6s0002_WYG_031-11b>
入來難¶陁即出見佛作禮取鉢向舍盛食奉佛佛不¶為
取過與阿難亦不為取阿難語言汝從誰¶得鉢還與本
處於是持鉢詣佛至尼拘屢精¶舍佛即勅剃髮師與難
陁剃髮難陁不肯¶怒捲而語剃髮人言迦毗羅一切人
民汝今¶盡可剃其髮耶佛問剃髮者何以不剃¶答言畏
故不敢為剃佛共阿難自至其邊¶難陁畏故不敢不剃
雖得剃髮恒欲還家¶佛常將行不能得去後於一日次
當守房而¶自歡喜今真得便可還家去待佛衆僧都去¶
<pb:KR6s0002_WYG_031-12a>
之後我當還家佛入城後作是念言當為¶汲水令滿澡
瓶然後還歸尋時汲水一瓶適¶滿一瓶便翻如是經時
不能滿瓶便作是言¶俱不可滿使諸比丘來還自汲我
今但著¶瓶屋中而去適即閉門適一扇閉一扇復開¶適
閉一戶一戶復開更作是念俱不可閉¶但置而去縱使
失諸比丘衣物我饒財寶足¶可償之即出僧房而自思
惟佛必從此來我<md:KR6s0002_T_022-0451b>¶則從彼異道而去佛知其意亦從異
道來遙¶見佛來至大樹從藏樹神舉樹在虚空中露¶地
<pb:KR6s0002_WYG_031-12b>
而立佛見難陁將還精舍而問之言汝¶念婦耶答言實
爾即將難陁向阿⬤波山上¶又問難陁汝婦端正不答
言端正山中有¶一老瞎獼猴又復問言汝婦孫陁利面
首端¶正何如此獼猴耶難陁懊惱便作念言我婦¶端正
人中少雙佛今何故以我之婦比瞎獼¶猴佛復將至忉
利天上徧諸天宫而共觀看¶見諸天子與諸天女共相
娯樂見一宮中有¶五百天女無有天子尋來問佛佛言
汝自往¶問難陁往問諸宮殿中盡有天子此中何以¶獨
<pb:KR6s0002_WYG_031-13a>
無天子耶諸女答言閻浮提内佛弟難陁¶佛逼使出家
以出家因緣命終當生於此天¶宮為我天子難陁答言
即我身是便欲即¶住天女語言我等是天汝今是人人
天路¶殊且還捨人夀更生此間便可得住便還佛¶所以
如上事具白世尊佛語難陁汝婦端¶正何如天女難陁
答言比彼天女如瞎獼猴¶比於我婦佛將難陁還閻浮
提難陁為欲生¶天故勤加持戒阿難爾時為說偈言¶
譬如羯羊鬬將前而更却¶汝為欲持戒其事亦如是
<pb:KR6s0002_WYG_031-13b>
佛將難陁復至地獄見諸鑊湯悉皆煮人唯¶見一鑊次
沸空停怪其所以而來問佛佛告¶之言汝自往問難陁
即往問獄卒言諸鑊盡¶皆煮治罪人此鑊何故空無所
煮答言閻浮¶提内有如來弟子名為難陁以出家功徳
當¶得生天以欲罷道因縁之故天夀命終墮此<md:KR6s0002_T_022-0451c>¶地獄是
故我今吹鑊而待難陁難陁聞已恐¶怖畏獄卒留即作
是言南無佛陁南無佛¶陁唯願將我擁䕶還至閻浮提
内佛語難陁¶汝能勤持戒修汝天福不難陁答言不用
<pb:KR6s0002_WYG_031-14a>
生¶天今惟願我不墮此獄佛為說法一七日中¶成阿羅
漢諸比丘歎言世尊出世甚奇甚特¶佛言非但今日如
是乃往過去亦復如是諸¶比丘云過去亦爾其事云何
請為我說佛¶言昔迦尸國王名曰滿面毗提希國有一
婬¶女端正殊妙爾時二國常相怨疾傍有佞臣¶向迦尸
王歎説彼國有婬女端正世所希少¶王聞是語心生惑
著遣使從索彼國不與重¶遣使言求暫相見四五日間
還當發遣時彼¶國王約勅婬女汝之姿態所有技藝精好
<pb:KR6s0002_WYG_031-14b>
悉具¶足僃使迦尸王惑著於汝須臾之間不能逺¶離即
遣令去經四五日尋復喚言欲設大¶祀須得此女暫還
放來後當更遣時迦尸王¶即遣婦還大祀已訖遣使還
索答言明日當¶遣既至明日亦復不遣如是妄語經厯
多日¶王心惑著單將數人欲往彼國諸臣勸諫不¶肯受
用時仙人山中有獼猴王聰明博達多¶有所知其婦適
死取一雌獼猴諸獼猴衆皆¶共瞋呵責此雌獼猴衆所
共有何緣獨當時¶獼猴王將雌獼猴走向迦尸國投於
<pb:KR6s0002_WYG_031-15a>
王所諸¶獼猴衆皆共追逐既到城内發屋壞牆不可¶料
理迦尸國王語獼猴王言汝今何不以雌¶獼猴還諸獼
猴獼猴王言我婦死去更復無¶婦王今云何欲使我歸
王語之言汝獼¶猴破亂我國⬤得不歸獼猴王言此事
不<md:KR6s0002_T_022-0452a>¶好耶王答言不好如是再三王故言不好¶獼猴王言
汝宮中有八萬四千夫人汝不愛¶樂欲至敵國追逐婬
女我今無婦唯取此一¶汝言不好一切萬姓視汝而活
為一婬女云¶何捐棄國事大王當知婬欲之事樂少苦
<pb:KR6s0002_WYG_031-15b>
多¶猶如逆風而熱熾炬愚者不放必見燒害欲¶為不淨
如彼屎聚欲現外相薄皮所覆欲無¶反復如屎塗毒虵
欲如怨賊詐親附人欲如¶假借必當還歸欲為可惡如
厠生蕐欲如疥¶瘡而向於火把之轉劇欲如狗齧枮骨
涎¶唾共合謂為有味脣齒破盡不知猒足欲如¶渴人飲
於鹹水愈増其渴欲如段肉衆鳥競¶逐欲如魚戰貪味
至死其患甚大爾時獼猴¶王者我身是也爾時王者難
陁是也爾時婬¶女者孫陁利是也我於爾時欲淤泥中
<pb:KR6s0002_WYG_031-16a>
拔出¶難陁今亦拔其生死之苦¶未曽有經云羅睺羅年
至九歲出家為沙彌王¶勅豪族諸公王子五十人隨逐
羅睺悉皆出¶家舍利弗為和尚大目犍連作阿闍梨與¶
授十戒羅睺母耶輸陁羅為太子婦未滿三¶年即捨出
家(自餘弟子事廣繁多不可/具述且逐要略疏三五也)沙彌者耶舍¶傳云(隋云勞/之小者)
(以修道為勞也又翻息慈謂息世染之情以慈/濟萬物也又創佛法俗情猶存¶湏息惡行慈也)又増一
阿含經云佛告諸比丘有四姓¶出家者無復本姓但言
沙門釋迦子所以然¶者生由我生成由法成其猶四大
<pb:KR6s0002_WYG_031-16b>
海皆從阿¶耨泉出又彌沙塞律云汝等比丘襍𩔖出¶家
皆捨本姓稱釋子沙門(沙門者/息惡也)又長阿含經¶云彌勒出
世諸比丘弟子等亦皆稱慈子如¶我今弟子稱為釋子
(彌勒者姓也/此云慈氏)觀大覺俯應<md:KR6s0002_T_022-0452b>¶跡均俗典所以𦙍裔繼哲姻
婭重疊幷緣¶發曠劫故能翼讚靈化又四河入溟俱名
為¶海四族歸道并號曰釋可謂總彼殊源同乎¶一味者
矣¶頌曰¶
宿祐因熟今蒙出度棄俗遺塵¶超然欣悟慧在恬虚妙
<pb:KR6s0002_WYG_031-17a>
不以數¶感時㑹道絕羇纒務精勤慕學¶服兹世露功業
弗墜感聖嘉䕶¶肅肅靈儀依依神步彼我無他¶法侶相
遇
感應縁(略引/五驗)¶
宋沙門智嚴
宋沙門求⬤跋摩
宋尼¶釋曇輝
宋居士趙習
<pb:KR6s0002_WYG_031-17b>
宋東官侖二女¶
宋京師枳園寺有釋智嚴西涼州人弱冠¶出家便以精
勤著名遊厯西國諮受禪法博¶通經論罕所希𩔖還於
西域所得經論未及¶譯寫到宋元嘉四年乃共寳雲等
譯出不受¶别請分衛自資道化靈感幽顯眼有見¶鬼者
云見西州太社間鬼相語云嚴公至當¶辟易此人未之
解俄而嚴至聊問姓字果稱¶智嚴黙而識之密加禮異
儀同蘭陵蕭思話¶婦劉氏疾病恒見鬼來呼可駭畏時
<pb:KR6s0002_WYG_031-18a>
迎嚴說¶法嚴始到外堂劉氏便見羣鬼迸散嚴既進¶為
夫人說經疾以之瘳因禀五戒一門宗奉¶嚴清素寡欲
隨受隨施少而遊方更無滯著¶禀性冲退不自陳敘故
雖多美行世無得而¶盡傳嚴昔未出家時嘗受五戒有
所虧犯後¶入道受具常疑不得戒每以為懼積年禪觀<md:KR6s0002_T_022-0452c>¶
而不能自了遂更汎海重到天竺諮諸明達¶羅漢比丘
具以事問羅漢不敢判決乃為嚴¶入定往兜率宮諮彌
勒彌勒答云得戒嚴¶大喜於是步歸至⬤賔無疾而死
<pb:KR6s0002_WYG_031-18b>
時年七十¶有八彼國凡聖燒身各處嚴雖戒操髙明而¶
實行未辯始移屍向凡僧墓地而屍重不起¶改向聖墓
則飄然自輕嚴弟子智明智逺故¶從西來報此徵瑞俱
還外國以此推嚴信是¶得道也但未知果向中間深淺
耳¶
宋京師祇洹寺有求⬤跋摩此云功徳鎧本¶是刹利種
累世為王治在罽賔國機辯⬤達¶深有逺度仁愛汎博
崇徳務善以宋元嘉¶八年正月達于建業文帝引見勞
<pb:KR6s0002_WYG_031-19a>
問慇懃因¶又言曰弟子常欲持齋不殺迫以身狥不獲¶
從志法師既不逺萬里來化此國將何以教¶之跋摩曰
夫道在心不在事法由已非由人¶且帝王與匹夫所修
各異匹夫身賤名劣言令¶不威若不尅已苦躬將何為
用帝王以四海¶為家萬民為子出一嘉言則士庶咸悅
布¶一善政則人神以和刑不夭命役無勞力¶則使風雨
適時寒暖應節百穀滋繁桑麻鬱¶茂如此持齋齋亦大
矣持不殺戒亦衆矣寧¶在闕半日之湌全一禽之命然
<pb:KR6s0002_WYG_031-19b>
後方為𢎞¶濟耶帝乃撫几歎曰夫俗人迷於逺理沙門¶
滯於近教迷逺理者謂至道虚說滯近教者¶則拘戀篇
章至如法師所言真謂開悟明達¶可與言論天人之際
矣乃勅住祇洹寺供給¶隆厚王公英彥莫不宗奉大翻
經論具存¶髙僧傳并文義詳允胡漢弗差時影福寺<md:KR6s0002_T_022-0453a>¶尼
慧果淨音等共請跋摩云去六年有師子¶國八尼至京
云宋地先未經有尼⬤得二衆¶受戒恐戒品不全跋摩
云戒法本在大僧衆¶發設不奉事無妨得戒如愛道之
<pb:KR6s0002_WYG_031-20a>
緣諸尼¶又恐年月不滿苦欲更受跋摩稱云善哉茍¶欲
增明甚助隨喜但西國尼年臘未登乂人¶不滿且令學
宋語别因西域居士更請外國¶尼來足滿十數其年夏
在定林下寺安居時¶有信者採華布席唯跋摩所坐華
采更鮮衆¶咸崇以聖禮夏竟還祇洹其年九月二十¶八
日中食未畢先起還問其弟子後至奄然¶已終春秋六
十有五既終之後即扶坐繩牀¶顔貌不異似若入定道
俗赴者千有餘人并¶聞香氣芬烈咸見一物狀若龍虵
<pb:KR6s0002_WYG_031-20b>
可長一疋¶許起於屍側直上衝天莫能詔者以香薪¶闍
維香油灌之五色焰起氤氲麗空四部¶羣集哀聲慟天
悲泣望斷不能自勝(有二驗出梁/髙僧傳¶録)¶
宋尼釋曇輝蜀郡成都人也本姓青陽名¶白玉年七歲
便樂坐禪每坐輒得境界意未¶自了亦謂是夢耳曾與
姊共寢夜中入定姊¶於屏風角得之身如木石亦無氣
息姊大驚¶怪喚告家人互共抱扶至曉不覺奔問巫覡¶
皆言鬼神所憑至年十一有外國禪師畺良¶耶舍者來
<pb:KR6s0002_WYG_031-21a>
入蜀輝請諮所見耶舍者以輝¶禪既有分欲勸化令出
家時輝將嫁已有定¶日法育未展聞說其家潛迎還寺
家既知¶將逼嫁之輝遂不肯行深立言誓若我道心¶不
遂被限逼者便當投火飼虎棄除穢形<md:KR6s0002_T_022-0453b>¶願十方諸佛證
見至心刺史甄法崇信尚正¶法聞輝志業迎與相見幷
石綱佐及有懷¶沙門互加難問輝敷演無屈坐者難之
崇¶乃許離夫家聽其入道元嘉十九年臨川康¶王延致
廣陵
<pb:KR6s0002_WYG_031-21b>
時¶宋淮南趙習元嘉二十年為衛軍府佐疾¶病經時憂
必不濟恒至心歸佛夜夢一人形¶貌秀異若神人者自
屋梁上以小裹物及剃¶刀授習云服此藥用此刀病必
即愈習既驚¶覺果得刀藥焉登即服藥疾除出家名僧
秀¶年逾八十乃亡¶
宋元嘉元年東官侖二女姊十歲妹九歲¶里越愚蒙未
知經法忽其年二月八日并失¶所在三日而歸麤說見
佛至九月十五日又¶失一旬還作外國語誦經胡書見
<pb:KR6s0002_WYG_031-22a>
西域僧¶便相開解明年正月十五日又失在田作人¶見
從風上天父母哀哭求禱鬼神經月乃返¶剃頭為尼被
服法衣持髪而歸自說見佛及¶比丘尼曰汝宿緣為我
弟子手摩頭髮便落¶與其法名大曰法緣小曰法綵遣
還曰可作¶精舍當與經法既達家即除鬼坐立精舍旦¶
夕禮誦每見五色光流汎峯嶺自此容止音¶調詮正有
法上京風規不能過也刺史韋朗¶孔黙等皆迎敬異云
云(右此三驗/出㝠祥記)¶
<pb:KR6s0002_WYG_031-22b>
　<md:KR6s0002_T_022-0453c>¶¶¶¶¶慚愧篇第十四¶
　　¶¶¶述意部¶
夫三世輪轉六道旋環若有一片神明無不¶經厯多處
既其禀生無定有智有愚受性¶不同為善為惡為善故
有慚有愧為惡故無¶慚無愧但凡夫之法相惑居懷若
未得治道¶斷除理應日夜勵已䇿修慚愧㝠空辭謝幽¶
顯從來無智不識至真致使煩惱森然結漏¶繁擁冀藉
一善消除萬累排蕩重昏豁然清¶淨是故大聖慇懃制
<pb:KR6s0002_WYG_031-23a>
諸道俗深慚應供横受¶福田之名仰愧沙門虚當乞士
之號進無菩¶薩兼濟之能退乏聲聞自調之徳玷辱師¶
僧孤負檀越不堪行國王之地無以報父母¶之恩事等
破瓶義同焦種亦如多羅既斷寧¶可重生㭊石已離終
無還合鬼恒掃迹唱是¶惡人如來勅言非我弟子不能
為世福田豈¶可勝他禮拜近障人天逺妨聖道如斯罪
累¶何可言陳在道尚然居俗寧救是以一失人¶身動經
累劫再逢服本還同遇木今當以慚¶愧水洗浴識塵執
<pb:KR6s0002_WYG_031-23b>
發露刀割覆藏網仰愧¶先賢深慚後徳盡誠懺謝徹窮
來際見一¶切凡聖敬同佛想自勒已心卑如賤想所有<md:KR6s0002_T_023-0454a>¶
諸過不起一念私𨼆之心所有諸善常生修¶學之意麤
陳此心是名慚愧也¶
　　引證部¶
如湼槃經云有二白法能救衆生一慚二愧¶慚者自不
作惡愧者不教他造慚者内自羞¶恥愧者發露向人慚
者羞人愧者羞天是名¶慚愧有慚愧故則能恭敬父母
<pb:KR6s0002_WYG_031-24a>
師長一切道¶俗人及非人便能敬重三寳滅諸惡業¶又
迦延論云何名無慚答曰可慚不慚可避¶不避不善恭
敬不善往來此謂無慚云何名¶無愧可羞不羞可畏不
畏惡事不畏故稱無¶愧又不善往來名無慚惡事不見
畏稱無愧¶翻此前名故云慚愧¶又新婆沙論云世間有
情見無慚者言是無¶愧見無愧者言是無慚則謂此二
其體是¶一今欲顯示性相差别令彼疑者得決定解¶問
無慚無愧有何差别答於自在者無怖畏¶轉是無慚於
<pb:KR6s0002_WYG_031-24b>
諸罪中不見怖畏是無愧復不恭敬是無慚不怖畏是
無愧復不猒¶賤煩惱是無慚不猒賤惡行是無¶愧復作
惡不自顧是無慚作惡不顧他是無¶愧復作惡不自羞
是無慚作惡不恥他是無¶愧復作惡不羞恥是無慚作
惡而傲逸是無¶愧復獨一造罪而不羞恥是無慚對他
造罪¶而不羞恥是無愧復若對少人造罪而不羞¶恥是
無慚若對衆人造罪而不羞恥是無愧¶復若對惡⬤有
情造罪而不羞恥是無慚若¶對善⬤有情造罪而不羞
<pb:KR6s0002_WYG_031-25a>
恥是無愧復若對<md:KR6s0002_T_023-0454b>¶愚者造罪而不羞恥是無慚若對智
者造罪¶而不羞恥是無愧復若對卑者造罪而不羞¶恥
是無慚若對尊者造罪而不羞恥是無愧¶復若對在家
者造罪而不羞恥是無慚若對¶出家者造罪而不羞恥
是無愧復若對非親¶教軌範造罪而不羞恥是無慚若
對親教軌¶範造罪而不羞恥是無愧復若作惡時不羞¶
天者是無慚若作惡時不恥人者是無愧復¶若於諸惡
因不能訶毁是無慚於諸惡果不¶能猒怖是無愧復貪
<pb:KR6s0002_WYG_031-25b>
等流是無慚於癡等流¶是無愧是謂無慚無愧差别如
是二法唯欲¶界繫唯是不善一切不善心心所法皆徧¶
相應唯除自性(各翻前惡/是名慚愧)又瑜伽論云云何無¶慚無愧
謂觀於自他無所羞恥故思毁犯犯¶已不能如法出離
好為種種鬬訟違諍是名¶無慚無愧也又遺教經云慚
如鐵鉤能制人¶非法是故比丘常當慚愧無得暫替若
離慚¶愧則失諸功徳有愧之人則有善法若無愧¶者與
諸禽獸無相異也¶又智度論偈云¶
<pb:KR6s0002_WYG_031-26a>
入道慚愧人持鉢福衆生¶云何縱欲塵沈没於五情¶著
鎧持刀杖見敵而退走¶如是怯弱人舉世所輕賤¶比丘
為乞士除髮著袈裟¶五情馬所制取笑亦如是¶又如豪
貴人衣服以嚴身¶而行乞衣食取笑於衆人¶比丘除飾
好毁形以攝心<md:KR6s0002_T_023-0454c>¶而更求欲樂取笑亦如是¶已捨五欲樂
棄之而不顧¶如何還欲得如愚自食吐¶如是貪欲人不
知觀本願¶亦不識好醜狂醉於渴愛¶慚愧尊重法一切
皆已棄¶賢智所不親愚癡所愛近¶諸欲求時苦得之多
<pb:KR6s0002_WYG_031-26b>
怖畏¶失時懷愁惱一切無樂處¶諸欲患如是以何當捨
之¶得福禪定樂則不為所欺¶欲樂著無猒以何能滅除¶
若得不淨觀此心自然無
又正法念經云若破戒多欲而行惡法實非¶沙門自稱
沙門猶如野干著師子皮如虚偽¶寶内空無物又莊嚴
論偈云¶
既著壞色衣應當修善法¶斯服宜善寂恒思自調柔¶云
何著是服竪眼張其目¶蹵睂復聚頰而起瞋恚相¶瞋恚
<pb:KR6s0002_WYG_031-27a>
於出家不應所住處¶嫌恨如屠枷瞋乃是恐怖¶輕賤之
屋宅醜陋之種子¶麤惡語之伴燒意林猛火¶示惡道之
業鬬諍怨害門¶惡名稱牀褥暴速作惡本¶應當自觀察
出家之標相¶心與相相應為不相應耶¶比丘之法者從
他乞自活<md:KR6s0002_T_023-0455a>¶云何食信施而生重瞋恚¶他食在腹中云何
生瞋恚¶而為於信施之所消滅耶¶此身不清淨九孔恒
流汙¶臭穢甚可惡乃是衆苦器¶是身極鄙陋癕瘡之所
聚¶若共掁觸時生於大苦惱¶身如彼箭的有的箭即中¶
<pb:KR6s0002_WYG_031-27b>
有身衆苦加無身則無苦¶蚊虻蠅毒蟲皆能蜇殺人¶應
當勤精進逺離於此身
故知上來所録若道若俗常須作意正念現¶前不得微
解少法便起慢心不生慚愧如四¶果人等雖不可受總
報别報猶受故賢愚經¶云如鴦崛魔羅由殺九百九十
九人雖值¶佛成羅漢居在房中地獄之火從毛孔出極¶
患苦痛何況外凡未起對治隨造一業決定¶墮三惡道
但人身難得遇惡因緣則便易¶失以惡多善少一日之
<pb:KR6s0002_WYG_031-28a>
中罪念百千善念無¶一¶又淨度三昧經云罪福相累重
數分明後當¶受罪福之報一一不失一念受一身善念
受¶天上人中身惡念受三惡道身百念受百身¶千念千
身一日一夜種生死根後當受八¶億五十萬襍𩔖之身
百年之中種後世栽¶甚為難數魂神逐種受形徧三千
大千刹土¶體骨皮毛徧大千刹土地間無空處又菩薩¶
處胎經偈云¶
吾從無數劫往來生死道<md:KR6s0002_T_023-0455b>¶捨身復受身不離胞胎法¶計
<pb:KR6s0002_WYG_031-28b>
我所經厯記一不說餘¶純作白狗形積骨億須彌¶以利
針地種無不值我體¶何況襍色狗其數不可量¶吾故攝
其心不貪著放逸
又提謂經云如有一人在須彌山上以纖縷¶下之一人
在下持針迎之中有旋嵐猛風吹¶縷難入針孔人身難
得甚過於是又菩薩處¶胎經世尊說偈云¶
盲龜浮木孔時時猶可值¶人一失命根億劫復難是¶海
水深廣大三百三十六¶一針投海中求之尚可得¶一失
<pb:KR6s0002_WYG_031-29a>
人身命難得過於是
又大莊嚴論偈云¶
離諸難亦難生於人間難¶既得離諸難應當常精進
我昔聞有一小兒經中說龜值浮木孔其¶事甚難時此
小兒故穿一板作孔受頭擲¶著池中自入池中低頭舉
頭欲望入孔水漂¶板故不可得值即自思惟極生猒惡
人身¶難得佛以大海為喻浮木孔小盲龜無眼百¶年一
出實難可值我今池小其板孔大復¶有兩眼日百出頭
<pb:KR6s0002_WYG_031-29b>
猶不能值況彼盲龜而當¶得值即為說偈云¶
巨海極廣大浮木孔復小¶百年而一出得值甚為難¶我
今池水小浮木孔極大<md:KR6s0002_T_023-0455c>¶數數自出頭不能值木孔¶盲龜
遇浮木相值甚為難¶惡道復人身難值亦如是¶我今值
人身應當不放逸¶恒沙等諸佛未曾得值遇¶今日得諮
受十力世尊言¶佛所說妙法我必當修行¶若能善修習
濟拔極為大¶非他作已得是故自精勤¶若墮八難處云
何可得離¶世間業隨逐墜墮於惡道¶我今當逃避得出
<pb:KR6s0002_WYG_031-30a>
三有獄¶若不出此獄云何得解脫¶畜生道若干厯劫極
久長¶地獄及餓鬼黒闇苦惱深¶我若不勤修云何而得
離¶險難諸惡道今日得人身¶不盡苦邊際不離三有獄¶
應當勤方便必離三有獄¶今我求出家必使得解脫
又罪業報應經偈云¶
水流不常滿火盛不久然¶日出須臾没月滿已復缺¶尊
榮豪貴者無常復過是
故知人身難遇易失以易失故不須生著當¶知人身念
<pb:KR6s0002_WYG_031-30b>
念近死如牽猪羊詣於屠所故湼¶槃經云觀是夀命常
為無量怨讎所遶念念¶損減無有増長猶如暴水不得
停住亦如朝¶露勢不久停如囚⬤市步步近死又摩耶
經<md:KR6s0002_T_023-0456a>¶偈云¶
譬如栴陁羅驅牛就屠所¶步步近死地人命庶過是
自大聖已還體未圓明雖復分證無生猶為¶三相遷流
況於凡愚理隔淨境善惡襍糅明¶白未分豈能免玷累
之愆愛染之失今聞¶出家入道之美不得便言無惡聞
<pb:KR6s0002_WYG_031-31a>
白衣在家¶之過不得都無其善若内修其行則如出家¶
之美若内乖其信徒為剪落在家之人有諸¶眷屬公私
擾擾資待所須尚不應慳沙門淨¶行塊然獨立止須三
衣六物極至百一供身¶自外妨緣何須蓄積經律具訶
明在聖教若¶慳恡法財不惠愚貧智積不成便失聖胎
乃¶至小罪猶懷大懼常應謙肅恭敬大小不得¶自大輕
慢前人若具犯大罪廣蓄田宅過分¶貯積勤營俗事此
等極惡何須述之今且¶畧論中下之人薄學淺識謂智
<pb:KR6s0002_WYG_031-31b>
過人起大憍¶慢放誕形容陵蔑一切籠罩天地踑踞師¶
長之前叱吒尊人之側道本和合恭順為僧¶既心形乖
反豈成僧寳也或有專讀外典歌詠琴碁諷誦詩書徒
消日月内教法藥救¶生為急文奥理深辭華祕博能解
一句演¶無量義新舊經論卷軸數千曾不窺檢一句¶之
義外書不急之事日夜勤學若恐白衣¶笑我無知不學
世典者何如俗人問我經義¶不能答耶居内不閑於外
未足可羞在内¶不解於内恥辱彌甚良由時將末法人
<pb:KR6s0002_WYG_031-32a>
命轉¶促無常交臂朝不謀夕恐一入幽塗累劫難¶出再
遇佛法想見無由雖有經律許一分學<md:KR6s0002_T_023-0456b>¶外為伏外道此
為上品聰叡者說先諳於内¶兼令知外譏辯鋒芒出言
關典内外博究¶堪為師匠得如經說為伏外道今自量
身觸¶事無能神識常閉愚戅恒開自救無聊¶何能利物
色香不通何辯菽麥願自私退省¶已為學故湼槃經云
佛語諸比丘出家之¶人應修慧學尋究經典不得披讀
外道典籍¶路伽耶等常處山澤空閑静室修禪禮誦斷¶
<pb:KR6s0002_WYG_031-32b>
邪顯正是汝所宗¶又叔迦經中說叔迦婆羅門子白佛
言在家¶白衣能修福徳善根勝出家者是事云何佛¶言
我於此中不定答出家或有不修善根則¶不如在家在
家能修則勝出家¶又三千威儀云出家人所作業務者
一者坐¶禪二者誦經法三者勸化衆事若具足作三¶業
者是應出家人法若不行者徒生徒死¶唯有受罪之因
又百喻經云昔有一人事須¶火用及以冷水即便宿火
以澡罐盛水置¶於火上後欲取火而火都滅欲取冷水
<pb:KR6s0002_WYG_031-33a>
而水¶復熱火及冷水二事俱失世間之人入佛法¶中出
家求道既得出家還念妻子五欲之樂¶由是之故失其
功徳之火兼失持戒之水念¶欲之人亦復如是¶又湼槃
經佛言我湼槃後有聲聞弟子愚¶癡破戒喜生鬭諍捨
十二部經讀誦種種外¶道典籍文頌手筆受畜一切不淨
之物言是¶佛聽如是之人以好栴檀貿易瓦木以金¶易
鍮石以銀易白鑞以絹易氀褐以甘露易¶於惡毒<md:KR6s0002_T_023-0456c>¶又遺
教經云晝則勤心修習善法無令失時¶初夜後夜亦勿
<pb:KR6s0002_WYG_031-33b>
有廢中夜誦經以自消息無¶以睡眠因緣令一生空過
無所得也依是行¶道可得四沙門果乃至菩提如是行
者堪為¶師範真良福田得消信施¶又婆沙論云如人觀
日眼不明淨外道書論¶思求之時使慧眼不淨如人觀
月眼則明淨¶佛法經論思求之時令慧眼明淨若思求
外¶俗如掫獼猴唯出不淨若思求佛法如鍊¶真金多鍊
多淨又菩薩善戒經云菩薩不¶讀不誦如來正經讀誦
世典文頌書疏者得¶罪不犯者若為論義破於邪見若
<pb:KR6s0002_WYG_031-34a>
二分佛經¶一分外書何以故為知外典是虚妄法佛法¶
真實故為知世事故不為世人所輕慢故¶以此文證佛
法學人若一廢内尋外則¶便得罪(闕/)　理行唯可暫習
為伏外道還¶須猒離進修内業務令增勝若偏耽著則
壞¶正法故地持論云若菩薩於佛所說棄捨不¶學及習
外道邪論世俗經典是名為犯衆多¶犯是犯染汙起若
上聰明人能速受學得¶不動智於日月中常以二分受
學佛法一分¶外典是名不犯若於世典外道邪教愛樂¶
<pb:KR6s0002_WYG_031-34b>
不捨不作棄想是名為犯衆多犯是犯染汙¶起頌曰¶
冬狐理豐毳春⬤緒輕絲¶形骸翻為阻心識還自欺¶齠
齓歌鼔腹平生少年時¶驅車追俠客酌酒弄妖姬¶但念
目前好安知後世悲<md:KR6s0002_T_023-0457a>¶惕然一以愧永與情愛辭¶願識真
妄本染淨自分離¶羞慚滯五蓋焉知同四依
　
　
　法苑珠林巻三十一
<pb:KR6s0002_WYG_031-35a>
校譌
　第三紙(十五行直/北藏作真)第十八紙(五行致北藏作玖十/九行鬼宋藏作兒)第
　二十八紙(十八行貿/北藏作買)第二十九紙(六行掫南/藏作攝)
音釋
　觝(丁禮切/觸也)娉(匹正切/娶問也)鑠(式灼切/銷鑠也)蟣虱(蟣居里切/虱所櫛切)佞(乃/定)
　(切巧/諂也)婭(衣嫁切兩婿/相謂曰婭)罽(居例/切)㑺(祖峻切/敏也)巫覡(巫武夫/切覡胡)
　(的切巫覡祝也在/女曰巫在男曰覡)振(直庚切/觸也)嵐(盧⬤/切)踑(堅奚切/踞也)戅(陟/降)
　(切愚/也)鑞(盧合切/錫也)氀(力朱切氀/褐毛布也)毳(此芮切/細毛也)齠(徒聊切始/毁齒也)
<pb:KR6s0002_WYG_031-35b>
　俠(胡頰切挾也以/權力俠輔人者)
