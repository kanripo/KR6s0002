# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_052-0679a>
#+PROPERTY: JUAN 72

<pb:KR6s0002_WYG_072-1a>
欽定四庫全書
　法苑珠林卷七十二
　　　　　　　　　　　　唐　釋道世　撰
　諍訟篇第六十六
　　¶述意部<md:KR6s0002_T_057-0722b>¶
夫慈言一發則人天含笑鄙語一彰則幽顯¶皆瞋將恐
聞聲傳惡永隔心目見善懐親長¶同赤子既知邪正異
蹤善惡分路勸止三毒¶之凶言興善和之敬順所以大
<pb:KR6s0002_WYG_072-1b>
聖之訓修本¶去末即心為毒主口為禍器因事成災沿
流¶惡道未有諍訟違形而存大化也¶
　　引證部¶
如中阿含經云爾時祗洹中有兩比丘諍起¶一人罵詈
一人黙然其罵詈者即便改悔懺¶謝於彼而彼比丘不
受其懺以不受故衆多¶比丘共相勸諌髙聲閙亂爾時
世尊以浄天¶耳過於人耳聞祗洹中聲閙亂聞已從禪
覺¶往精舍於大衆前敷座而坐告諸比丘我¶今至安陁
<pb:KR6s0002_WYG_072-2a>
林坐禪聞精舍中髙聲閙亂竟為¶是誰比丘具述前事
白佛佛告比丘云何愚¶癡之人人向悔謝不受其懺若
人懺謝而不¶受者是愚癡人長夜當得不饒益苦告諸
比¶丘過去世時釋提桓因有三十三天共諍説¶偈教誡
言¶
　　於他無害心　瞋亦不纒結¶　懐恨不經久
　　於瞋以不住¶　雖復瞋恚盛　不發於麤言¶
　　不求彼制節　揚人之虚短¶　常當自防護
<pb:KR6s0002_WYG_072-2b>
　　以義内省察¶　不怒亦不虚　常與聖賢共¶
　　若與惡人俱　剛强猶山石¶　盛恚能自持
　　如制逸馬車¶　我説為善師　非謂執繩者
爾時世尊告諸比丘過去世時有天帝釋共<md:KR6s0002_T_057-0722c>¶天阿修羅
對陣欲戰釋提桓因語三十三天¶衆言今日諸天與阿
修羅軍戰諸天得勝阿¶修羅不如者當生擒毗摩質多
阿修羅王¶以五繫縳將還天宫修羅復作是語當其戰¶
時諸天不如修羅得勝者常生擒帝⬤以五¶繫縳將還
<pb:KR6s0002_WYG_072-3a>
我宫當其戰時諸天得勝修羅不¶如諸天以五繫縳阿
修羅將還天宫縳在¶帝釋斷法殿前門下帝釋從此門
入出之時¶阿修羅縳在門側瞋怒罵詈時帝釋御者見¶
阿修羅王身被五縳在於門側帝釋出入之¶時輙瞋恚
罵詈見已即便説偈白帝釋言¶
　　釋今為畏彼　為力不足耶¶　能忍阿修羅
　　面前而罵辱
帝釋即答¶言
<pb:KR6s0002_WYG_072-3b>
　　不以畏故忍　亦非力不足¶　何有⬤慧人
　　而與愚夫對
御者復白言¶
　　若但行忍者　於事則有闕¶　愚癡者當言
　　畏怖故行忍¶　是故當苦治　以智制愚癡
帝釋答言¶
　　我當觀察彼　制彼愚夫者¶　見愚瞋熾盛
　　智以静黙伏¶　非力而為力　是彼愚癡力¶
<pb:KR6s0002_WYG_072-4a>
　　愚癡違逺法　於道則無有¶　若使有大力
　　能忍於劣者¶　是則為上忍　無力何有忍¶
　　於他極罵辱　大力者能忍¶　是則為上忍
　　無力何有忍<md:KR6s0002_T_057-0723a>¶　於已及他人　善護大恐怖¶
　　知彼瞋恚盛　還自守静黙¶　於二義俱備
　　自利亦利他¶　知彼瞋恚盛　還自守静黙
　　於二義俱備　自利亦利他　謂言愚夫者
　　以不見法故¶　愚夫謂勝忍　重増於惡口¶
<pb:KR6s0002_WYG_072-4b>
　　未知忍彼辱　於彼常得勝¶　於勝已行忍
　　是名恐怖忍¶　於等者行忍　是名忍諍忍¶
　　於劣者行忍　是名為上忍
佛告諸比丘釋提桓因於三十三天為自在¶主常行忍
辱讚歎於忍汝等比丘正信非¶家出家學道亦應如是
行忍讚歎於忍應當¶勤學¶又起世經云佛告諸比丘往
昔諸天與阿修¶羅起大鬭戰爾時帝釋告其所領三十
三天¶言諸仁者汝等諸天若與修羅共為戰鬭宜¶好莊
<pb:KR6s0002_WYG_072-5a>
嚴善持器仗若諸天勝修羅不如汝等¶可共生捉毗摩
質多羅阿修羅王以五繋縳¶之將到善法堂前諸天㑹
處三十三天聞帝¶釋命依教奉行爾時毗摩質多羅阿
修羅王¶亦復告諸修羅言若諸天不如即當生捉帝¶釋
天主五繫縳之將詣諸阿修羅七頭¶㑹處立置我前諸
修羅衆亦受教行當於彼¶時帝釋得勝即便生捉阿修
羅王以五繫縳¶之將詣善法堂前諸天集處向帝釋立
爾時¶毗摩質多羅王若作是念願諸修羅各自安¶善我
<pb:KR6s0002_WYG_072-5b>
今不用諸阿修羅我當在此與天一處¶同受娛樂甚適
我意興此念時即見自身五¶縳悉解五欲功德皆現其
前或作是念我今<md:KR6s0002_T_057-0723b>¶不用三十三天願諸天等各自安善
我願還¶歸阿修羅宫起此念時其身五繫即還縳之¶五
欲功德忽即散滅阿修羅王有如是等微¶細結縳諸魔
結縳復細於此所以者何諸比¶丘邪思惟時即被結縳
正憶念時即便解脱¶爾時毗摩質多羅阿修羅王未戰
已前作如¶是念我有如是威神德力日月宫殿及三十¶
<pb:KR6s0002_WYG_072-6a>
三天雖在我上運轉周行我力能取以為耳¶璫處處逰
行不為妨礙爾時羅㬋羅阿修羅¶王自服種種嚴身器
仗與鞞魔質多羅王踴¶躍幻化諸小王眷屬前後圍繞
從阿修羅城¶導從而出欲共忉利諸天興大戰鬭爾時
難¶陁憂波難陁二大龍王從其宫出各各以身¶遶須彌
山周⬤七帀一時動之動已復動以¶尾打海令一段水
上於虚空在須彌頂上是¶時帝釋告諸天言汝等見此
大地如是動不¶空中靉靆猶如雲雨又似重霧我今定
<pb:KR6s0002_WYG_072-6b>
知諸¶阿修羅欲與天鬭於是海内諸龍各嚴器仗¶而出
復往告六欲諸天各嚴器仗乗空而來¶須夜摩天王與
無量百千萬數諸天子下至¶須彌山頂上在東面豎純
青難降伏旙依峯¶而立爾時兜率陁天王與無量百千
萬衆一¶時雲集須彌山頂在其南面豎純黄色難降¶伏
旛依峯而立¶爾時化樂天王與無量百千萬天子下至
須¶彌山頂在其西面豎純赤色難降伏旛依峯¶而立¶爾
時他化自在天王與其無量百千天子下¶至須彌山頂
<pb:KR6s0002_WYG_072-7a>
在其北面豎純白色難降伏旛<md:KR6s0002_T_057-0723c>¶依峯而立¶爾時帝釋見
上諸天並皆雲集乃至虚空夜¶义咸皆隨從帝釋前立
於是帝釋自著鎧甲¶與諸天衆前後圍遶從天宫出欲
共大戰諸¶器仗等雜色可愛皆七寳所成以此刀仗遙¶
擲阿修羅身莫不洞徹而不為害於其身上¶不見瘡痕
之跡唯以觸因縁故受於苦痛諸¶阿修羅器仗亦是七
寳所成穿諸天身亦皆¶徹過而無瘢痕唯觸因縁故受
苦痛¶又増一阿含經云昔日諸天與阿須倫共鬭¶時諸
<pb:KR6s0002_WYG_072-7b>
天得勝阿須倫王不如便懐恐怖化¶形極小從藕根孔
中過佛眼所見非餘者所¶及¶又大集經云爾時世尊告
諸龍衆阿修羅言¶汝等莫鬬應當修忍仁者若能離於
瞋怒成¶就忍辱速得十處何等為十一得作王王四¶天
下自在輪王二毗樓博义天王三毗樓勒¶义天王四提
頭賴吒天王五毗沙門天王六¶⬤天王七須夜摩天王
八兜率陁天王九化¶樂天王十他化自在天王諸仁者
若具足忍¶是人速得如是十處忍辱近果¶
<pb:KR6s0002_WYG_072-8a>
　¶　若有諍論議　雜意懐貢髙¶　非聖毁此德
　　各各相求便¶　但求他過失　意欲降伏彼¶
　　更互而求勝　聖不如是説
又中阿含經世尊告諸比丘汝莫鬬諍所¶以者何¶
　　若以諍止諍　至竟不見止<md:KR6s0002_T_057-0724a>¶　惟忍能止諍
　　是法真尊貴
於是世尊不悦可拘舍彌諸比丘諍已即從¶座起而説
頌曰¶
<pb:KR6s0002_WYG_072-8b>
　　以若干言語　破壊最尊衆¶　破壊聖衆時
　　無能有訶止¶　碎身至斷命　奪象牛馬財¶
　　破國滅亡盡　彼猶故和解¶　况汝小言罵
　　不能令和合¶　若不思真義　怨結焉得息¶
　　罵詈責數説　而能制和合¶　若思真實義
　　怨結必得息¶　若以諍止諍　至竟不見止¶
　　唯忍能止諍　是法可尊貴¶　瞋向慧真人
　　口説無賴言¶　誹謗牟尼聖　是下賤非智
<pb:KR6s0002_WYG_072-9a>
又佛本行經佛為五比丘説偈云¶
　　一月之中千過鬭　　一鬬百倍得勝他¶
　　若能歸信佛世尊　　能勝於彼十六分¶
　　一月之中千過鬭　　一鬭百倍得勝人¶
　　若能歸信法正真　　能勝於彼十六分¶
　　一月之中千過鬭　　一鬬百倍得勝他¶
　　若能歸信一切僧　　能勝於彼十六分¶
　　一月之中千過鬬　　一鬬百倍得勝人¶
<pb:KR6s0002_WYG_072-9b>
　　若能思惟法性空　　能勝於彼十六分
又雜寳藏經云昔有一婢禀性亷謹常為主¶人典麨麥
豆時家有羝羯伺空遂便啗¶食麥豆升量折損為主所
瞋信已不取皆由¶羊啗縁是之故婢常因嫌每自杖捶
用打羝¶羯羯亦含怨來觝觸婢如此相犯前後非一<md:KR6s0002_T_057-0724b>¶婢
因一日空手取火羊見無杖直來觝婢婢¶縁急故用所
取火著羊脊上羊得火熱所在¶觸處突燒村人延及山
澤于時山中五百獼¶猴火來熾盛不及避走即皆一時
<pb:KR6s0002_WYG_072-10a>
被火燒死¶諸天見已而説偈言¶
　　瞋恚鬬諍間　不應於中止¶　羝羊共婢鬭
　　村人獼猴死
頌曰¶
　　貴富諍人我　貧賤自然羞¶　强弱相辜負
　　鬭訟未曽休¶　恥恨相侵奪　覔便報其讐¶
　　怨結恒對值　累刼常苦愁
感應縁(略引/二驗)¶
<pb:KR6s0002_WYG_072-10b>
漢景帝時白頸烏鬬
漢中平年有雀鬬¶
漢景帝三年十一月有白頸烏與黑烏羣鬬¶楚國吕縣
白頸不勝墮泗水中死者數千劉¶向以為近白黑祥也
楚王戊暴逆無道刑辱¶申公與吳謀反烏羣鬬者師戰
之象也白頸¶者小明小者敗也墮於水者將死水地王
戊¶不悟遂舉兵應吳與漢大戰兵敗而走至¶於丹徒為
越人所斬墮泗水之效也京房易傳曰逆親親厥妖白
<pb:KR6s0002_WYG_072-11a>
黑烏鬭於國燕王旦之謀反也又有一烏一鵲鬭於燕
宫中烏墮地死五行志以為楚燕背骨肉蕃臣驕恣而
謀不義俱有烏鵲鬬死之祥行同而占合此天之明表
也燕隂謀未發獨王自殺於宫故一烏而水色者死楚
炕陽舉兵軍帥大敗於野故烏衆而金色者死天道精
微之效也京房易傳曰顓征刼殺厥妖烏散鬬¶¶¶¶¶¶¶也<md:KR6s0002_T_057-0724c>¶
漢中平三年八月懐陵上有萬餘雀先極悲¶鳴已因亂
鬬相殺皆斷頭懸著樹枝枳棘到¶六年靈帝崩夫陵者
<pb:KR6s0002_WYG_072-11b>
髙大之象也雀者爵也¶天誡若曰懐爵禄而尊厚者自
還相害至滅¶亡也(右二驗出/捜神記¶也)
　¶¶¶¶¶¶謀謗篇第六十七之一
　　¶述意部¶¶¶
夫心者衆病之源口者臧否之本同出異名¶禍福殊𣲖
故知身口三業無非構禍之因眼¶耳六情悉為招舋之
首致使謀謗聖凡枉壓¶良善横受三根長辭七衆但死
生有命富貴¶由業縱加鴆毒毒不能傷異道興謀謀不
<pb:KR6s0002_WYG_072-12a>
能¶害徒起謗心虚施禱祀故班媫妤云修善尚¶不䝉福
為邪欲以何望若鬼神有知不受佞¶邪之訴若其無知
訴之何益良由雪山之藥¶真偽叵辯庵羅之果生熟難
分故如來在¶世尚不免謗況今是凡豈逃斯責責是宿¶
殃時來須受此亦已事何得恨他然虚謗之¶罪自加塗
炭如脣口是弓心慮如絃音聲如¶箭長夜空發徒染身
口特須自省緘口慎心¶也<md:KR6s0002_T_058-0725a>¶
　　咒詛部¶
<pb:KR6s0002_WYG_072-12b>
如大方廣總持經云佛言善男子佛滅度後¶若有法師
善隨樂欲為人説法能令菩薩學¶大乘者及諸大衆有
發一毛歡喜之心乃至暫¶下一滴淚者當知皆是佛之
神力若有愚¶人實非菩薩假稱菩薩謗真菩薩及所行
法¶復作是言彼何所知彼何所解若彼此和合¶則能住
持流通我法若彼此違諍則正法不¶行此謗法之人極
大罪業墮三惡道難可出¶離若有愚人於佛所説而不
信受雖復讀誦¶千部大乗為人解説獲得四禪以謗他
<pb:KR6s0002_WYG_072-13a>
故七¶十劫中受大苦惱況彼愚人實無所知而自¶貢髙
乃至誹謗一四句偈當知是業定墮地¶獄永不見佛以
惡眼視發菩提心人故得無¶眼報以惡口謗發菩提心
人故得無舌報¶又賢愚經云昔佛在世時有微妙比丘
尼得¶阿羅漢果與諸尼衆自説往昔所造善惡業¶行果
報告尼衆曰乃往過去有一長者其家¶巨富唯無子息
更取小婦夫甚愛念後生一¶男夫婦敬重視之無厭大
婦心妬私自念言¶此兒若大當攝家業我唐勤苦聚積
<pb:KR6s0002_WYG_072-13b>
何益不¶如殺之取鐵針刺兒顋上後遂命終小¶婦疑是
大婦殺即便語言汝殺我子大婦¶爾時謂無罪福反報
之殃即與咒誓若殺汝¶子使我世世夫為虵螫所生兒
子水漂狼啗¶自食子肉身現生埋父母居家失火而死
作¶是誓已後時命終縁殺兒故墜於地獄受苦¶無量地
獄罪畢得生人中為梵志女年漸長¶大適娶夫家産生
一子後復懐妊月滿欲産<md:KR6s0002_T_058-0725b>¶夫婦相將向父母舍至於中
路腹痛遂産夜¶宿樹下夫時别卧前所咒誓今悉受之
<pb:KR6s0002_WYG_072-14a>
時有¶毒虵螫殺其夫婦見夫死即便悶絶後乃得¶穌至
曉天明便取大兒著於肩上小者抱之¶涕泣進路路有
一河深而且廣即留大兒¶著於此岸先抱小者渡著彼
岸還迎大兒¶兒見母來入水趣母水即漂去母尋追之
力¶不能救須臾之間俄爾没死還趣小兒狼來¶啗訖但
見流血狼籍在地母時斷絶良久乃¶穌遂前進路逢一
梵志是父親友即向梵志¶具陳辛苦梵志憐愍相對啼
哭尋問家中平¶安以不梵志答言父母眷屬大小近日
<pb:KR6s0002_WYG_072-14b>
失火¶一時死盡聞之懊惱死而復穌梵志將歸供¶給如
女後復適娶妊身欲産夫外飲酒日暮¶乃還婦暗閉門
在内獨坐須⬤婦産夫在門¶喚婦産未竟無人往開夫
破門入捉婦熟打¶婦陳産意夫瞋怒尋取兒殺以酥煮
之¶逼婦令食婦食子後心中酸結自惟薄福乃¶值斯人
便棄逃走到波羅柰國至一園中樹下¶坐息有長者子
其婦新死日來塚上追戀啼¶哭見此女人樹下獨坐即
便問之遂為夫¶婦經於數日夫忽夀終時彼國法若其
<pb:KR6s0002_WYG_072-15a>
生時¶夫婦相愛夫死之時合婦生埋時有羣賊來¶開其
塜賊帥見婦面首端正即納為婦經於¶數旬夫破他塜
為主所殺賊伴將屍來付其¶婦復共生埋經於三日狐
狼開塜因而得出¶自剋責言宿有何罪旬日之間遭斯
禍厄死¶而復蘇今何所歸得全餘命聞釋迦佛在祗¶洹
中即往佛所求哀出家由於過去施辟支<md:KR6s0002_T_058-0725c>¶佛食發願力
故今得值佛出家修道得阿羅¶漢道知先世殺生之業
所作咒誓墮於地獄¶現在辛酸受斯惡報無相代者微
<pb:KR6s0002_WYG_072-15b>
妙自説昔¶大婦者今我身是雖得羅漢恒熱鐵針從頂¶
上入足下而出晝夜患此無復堪忍殃禍如¶是終無朽
敗¶又舊譬喻經云佛在世時有一大姓常好惠¶施後生
一男無有手足形體似魚名曰魚¶身父母終亡襲持家
業寢臥室内人無見者¶時有力士向王厨食恒懐饑乏
獨牽十六車¶樵賣以自給身又常不供魚身請與相見
示¶其形體力士自惟我力乃爾不如無手足人¶往到佛
所問其所疑佛言昔迦葉佛時魚身¶與此王共飯佛汝
<pb:KR6s0002_WYG_072-16a>
時貧窮助其驅使魚身所¶具與王行之而謂王言今日
有務不得俱行¶若行無異斷我手足時行者今王是也
不行¶言者魚身是也時佐助者汝身是也力士意¶悟即
作沙門得阿羅漢道又百縁經云佛¶在世時舍衛城中
有一長者財寳無量不可¶稱計其婦産一男兒兀無有
手産便能語作¶是唱言今此手者甚為難得深生愛惜
父母¶怪之因為立字名曰兀手年漸長大見佛聞¶法得
須陁洹果求佛出家佛告善來鬚髪自¶落法服著身便
<pb:KR6s0002_WYG_072-16b>
成沙門精勤修習得阿羅漢¶果諸天世人所見敬仰時
諸比丘請佛説本¶因縁佛告比丘此賢刧中迦葉佛時
有二比¶丘一是羅漢二是凡夫為説法師時諸民衆¶競
共請喚常將法師受檀越請後於一日法¶師不在將餘
者行瞋恚罵言我常為汝給使<md:KR6s0002_T_058-0726a>¶今將餘者共行自今以
往更為汝使令我無¶手作是語已各自辭退止不共行
以是業¶縁五百世中受是果報是故唱言今此手者¶甚
為難得由於彼時供給聖人故今得值我¶出家得道比
<pb:KR6s0002_WYG_072-17a>
丘聞已歡喜奉行¶又百縁經云佛在王舍城迦蘭陁竹
林中時¶尊者那羅達多著衣持鉢入城乞食還歸本¶處
遙見祗洹赤如血色怪其所以尋即往¶看見一餓鬼肌
肉消盡支節骨立一日一夜¶生五百子羸痩尫劣氣力
乏少當生之時荒¶悶殞絶支節解散極為飢渴之所逼
切隨生¶隨啗終無飽足時那羅達多便前問言汝造¶何
業今獲斯報餓鬼答曰汝今可自問佛世¶尊當為汝説
時那羅達多尋往佛所具問斯¶報佛告那羅達多云此
<pb:KR6s0002_WYG_072-17b>
賢劫中波羅柰國有¶一長者金銀珍寳奴婢僕使象馬
牛羊不可¶稱計唯一夫人無有子息禱祀神祗求索有¶
子了不能得時彼長者即便更取族姓家¶女未久之間
便覺有身其大夫人見其有¶身便生嫉妬宻與毒藥令
彼墮胎姊妹眷¶屬即詣其所與彼大婦極共鬭諍遂相
打棒¶問其虚實其大婦者止欲道實恐其交死¶止欲不
道苦痛叵言逼切得急而作咒詛若¶我真實墮汝胎者
令我捨身生餓鬼中一日¶一夜生五百子生已隨啗終
<pb:KR6s0002_WYG_072-18a>
不飽足作是誓¶已尋即放去佛告⬤羅達多欲知彼時
其大¶婦者今餓鬼是佛説是時諸比丘等皆捨惡¶心得
四沙門果有發無上菩提心者歡喜奉¶行<md:KR6s0002_T_058-0726b>¶又法句喻經
云瑠璃王受佞臣阿薩陁等姦¶謀昇殿遂將兵就祗洹
不得還宫與王官¶屬戰王與夫人夜至王舍城國中道
飢餓啗¶蘆菔根腹脹而薨於是瑠璃王㧞劍入東宫斫¶
殺兄祗祗知無常心不恐懼命未斷間空¶中自然音樂
迎其魂神瑠璃王復由誅釋種佛¶記及太史記郤後七
<pb:KR6s0002_WYG_072-18b>
日當為地獄火所燒殺¶又入大乗論堅意菩薩説偈云¶
　　誹謗大乘法　決定趣惡道¶　焚燒甚苦痛
　　業報罪信爾¶　若從地獄出　復受餘惡報¶
　　諸根常缺陋　永不聞法音¶　設使得聞者
　　復生於謗法¶　以謗法因縁　還墮於地獄
謗法衆生聞如是説於大乗中便生疑心如¶尊者提婆
所説偈¶
　　薄福之人　　不生於疑　　能生疑者¶
<pb:KR6s0002_WYG_072-19a>
　　必破諸有
大悲分陁利經偈云¶
　　衆生老病死　沉没愛流海¶　處在三界獄
　　衆苦受結縳¶　飲血毒相害　無始被燒煮¶
　　癡盲失善道　不能見正路¶　生死愚暗重
　　皆由著邪見¶　旋迴五道中　譬如車輪轉
　　誹謗部¶
如發覺浄心經云時有六十初發心菩薩共¶到佛所五
<pb:KR6s0002_WYG_072-19b>
體投地禮佛足已於地未起悲啼¶雨淚向佛合掌而作
是言善哉世尊我等業<md:KR6s0002_T_058-0726c>¶障願分别説令我等輩自清浄
心勿復更造¶佛告彼菩薩言諸善男子汝等過去於拘
畱¶孫如來教中出家學道既出家已住於禁戒¶於戒放
逸住於多聞於多聞放逸於頭陁¶功德皆悉損減於時
有二法師比丘汝於彼¶所誹謗婬欲為多利養名聞因
縁於彼親友¶施主之家嫉妬慳貪於二法師所親友檀
越¶汝復破壊離散兩舌毁辱令生疑惑不生信¶心信不
<pb:KR6s0002_WYG_072-20a>
具足説非善事時二法師所有衆生¶心生敬信隨順之
者令彼等輩斷諸善根作¶諸障礙汝等以此業障礙故
遂於六十二¶百千歲墮於阿鼻大地獄中復於四萬歲
墮¶於活地獄中復於二萬歲中墮黒繩地獄復¶於八百
千歲墮熱地獄復於彼處捨命已後¶還得人身於五百
世中生盲無目以業障故¶所生之處一切暗鈍忘失本
心善根閉塞少¶於威力衆皆捨棄恒被欺凌為人憎惡
毁¶訾誹謗常生邊地貧賤之處下種姓家少利¶養少名
<pb:KR6s0002_WYG_072-20b>
聞不為他人恭敬供養亦不尊重人¶所不喜衆所厭惡
汝等從此捨身命已於後¶五百歲中正法滅時還生於
惡國惡人之處¶下種姓家貧窮下賤被他誹謗忘失本
心¶所作善根常有障礙雖暫遇明還被翳暗汝¶等於彼
五百歲後一切業障爾乃滅盡於後¶得生阿彌陁國極
樂世界時彼如來方授汝¶等阿耨菩提記¶爾時六十菩
薩既聞此已捫淚恐怖毛豎而¶作是言我等從今若生
瞋恚過失而更造業¶障我等今日於世尊前皆悉懺悔
<pb:KR6s0002_WYG_072-21a>
於世尊所<md:KR6s0002_T_058-0727a>¶立大誓願於一切所不起諸過爾時世尊讚¶
彼六十菩薩言汝等發覺善作是願當盡一¶切業障當
得善根清浄爾時世尊而説偈言¶
　　莫於他邊見過失　　勿説他人是與非¶
　　不著他家浄活命　　諸所惡言當棄捨¶
　　棄捨衆閙極逺離　　無法比丘勿親近¶
　　當修蘭若佛所讚　　不著利故得湼槃
又湼槃經云佛在世時瞻波城中有大長者¶無有繼嗣
<pb:KR6s0002_WYG_072-21b>
共事六師請求子息於後不久其¶婦懐妊長者知己往
六師所問言為男為女¶六師答言生必是女長者愁惱
復有知識語¶長者言先不聞優樓迦葉兄弟為誰弟子
六¶師若是一切智者迦葉何故捨之從佛¶又舍利弗目
犍連及頻婆娑羅王并諸王夫¶人末利夫人諸國大長
者如須達等如是諸¶人皆佛弟子如來世尊於一切法
知見無礙¶故名為佛今者近在此住若欲實知當詣佛¶
所爾時長者即詣我所以事問佛佛言長¶者汝婦懐妊
<pb:KR6s0002_WYG_072-22a>
是男無疑福德無比長者歡喜¶六師心嫉以菴羅果和
合毒藥持與長者汝¶婦臨月可服此藥兒則端正産者
無患長者¶受之與婦令服服已尋死六師歡喜周徧城¶
市唱言沙門瞿曇記彼長者婦當生男今兒¶未生母已
喪命爾時長者陪復於我不生¶信心即便殯殮棺葢焚
之我見此事欲往摧¶邪六師遙見佛往各相謂言瞿曇
沙門至此¶塜間欲啗肉耶未得法眼者各懐愧懼而白¶
佛言彼婦已死願不須往爾時阿難語諸人¶言且待須
<pb:KR6s0002_WYG_072-22b>
㬰如來不久當廣開闡諸佛境界<md:KR6s0002_T_058-0727b>¶佛到長者所長者難
言所言無二兒母已終¶云何生子我言長者卿於爾時
都不見問母¶命修短但問所懐為是男女諸佛如來發
言¶無二是故當知定必得子是時死屍火燒腹¶裂子從
中出端坐火中如蓮華臺六師見已¶謂為幻術長者見
喜呵責六師若言幻者汝¶何不作我於爾時告耆婆汝
往火中抱是兒¶來耆婆前入火聚猶入清涼大河抱是
兒還¶我受兒已告長者言一切衆生夀命不定如¶水上
<pb:KR6s0002_WYG_072-23a>
泡衆生若有重業果報火及毒螫並不¶能害非我所作
是兒生於猛火之中火名樹¶提因名樹提¶又賢愚經云
爾時舍衛國中有一婆羅門字¶曰師質居家大富無有
子息詣六師所問其¶因縁六師答言汝相無兒夫婦愁
苦往問¶世尊世尊告曰汝當有兒福德具足長大出¶家
師質聞喜而作是言但使有兒學道何苦¶因請佛及僧
明日舍食是時世尊黙然許之¶明日時到佛與衆僧往
詣其家食已還歸路¶逰一澤泉水清美佛與比丘便往
<pb:KR6s0002_WYG_072-23b>
休息時諸¶比丘各各洗鉢有一獼猴來從阿難求索其¶
鉢阿難恐破不欲與之佛告阿難速與勿憂¶奉教便與
獼猴得鉢持至蜜樹盛蜜滿鉢來¶奉上佛佛告之曰去
中不浄獼猴即時拾卻¶蜂蟲極令浄潔佛便告曰以水
和之如語著¶水和調已竟奉授世尊世尊受已分布與
僧¶咸共飲之皆悉周徧獼猴歡喜騰躍起舞墮¶大坑中
即便命終魂歸受胎於師質家婦便¶覺身日月已足生
一男兒端正少雙當生<md:KR6s0002_T_058-0727c>¶之時家内器物自然滿蜜師質
<pb:KR6s0002_WYG_072-24a>
夫婦喜不自¶勝語諸相師相師占善以初生之日蜜為
瑞¶應因名蜜勝兒既年大辭父出家得阿羅漢¶果與諸
比丘人間逰化若渴乏時擲鉢空中¶自然滿蜜衆人共
飲感蒙充足阿難白佛¶有何因縁生獼猴中佛告阿難
乃往過去迦¶葉佛時有年少比丘見他沙門跳度渠水
而¶作是言彼人飄疾熟似獼猴沙門語云我證¶四果悉
辦年少聞己衣毛皆豎五體投地求¶哀懺悔由悔過故
不墮地獄由形呰羅漢故¶五百世中恒作獼猴由前出
<pb:KR6s0002_WYG_072-24b>
家持禁戒故今¶得見我沐浴清化得盡諸苦¶
　　避譏部¶
如薩婆多論云瞿曇彌比丘尼是佛姨母來¶見佛時禮
已不坐為女人敬難情多是故不¶坐又不廣為尼説法
故不坐又為止誹謗故¶不坐若坐聽法外道當言瞿曇
沙門在王宫¶時與諸婇女共在一處而今出家與本無
異¶欲滅如是諸譏毁故是以不坐又女人鄙陋¶多致譏
疑是以不坐¶
<pb:KR6s0002_WYG_072-25a>
　
　
　
　
　
　
　
　
<pb:KR6s0002_WYG_072-25b>
　
　
　
　
　
　
　
　法苑珠林卷七十二
<pb:KR6s0002_WYG_072-26a>
校譌
　第三紙(八行答下北/藏無言字)第十紙(十六行北藏無京/等一百三十五字)第十
　二紙(四行責責南/藏作債債)
音釋
　靉靆(靉於代切靆待戴/切靉靆雲興盛貌)瘢(音盤痍愈/有痕日瘢)責數(數爽主/切責也)
