# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:11
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_001-0269c>
#+PROPERTY: JUAN 8

<pb:KR6s0002_WYG_008-1a>
欽定四庫全書
　法苑珠林卷八
　　　　　　　　　　　　唐　釋道世　撰
　六道篇第四之二
　　諸天部之餘
　　　報謝¶
依新婆沙論云諸天中將命終位先有二種¶五衰相現
一小二大云何名為小五衰相一¶者諸天往來轉動從
<pb:KR6s0002_WYG_008-1b>
嚴身具出五樂聲善奏¶樂人所不能及將命終位此聲
不起有説復¶出不如意聲二者諸天身光赫奕晝夜相
照¶身無有影將命終時身光微昧有説令滅¶身影便現
三者諸天膚體細滑入香池浴&KR0138;¶出水時水不著身如
蓮華葉將命終位水便¶著身四者諸天種種境界悉皆
殊妙漂脱諸¶根如旋火輪不得暫住將命終位專著一¶
境經於多時不能捨離五者諸天身力强盛¶眼嘗不瞬
將命終時身力虚劣眼便數瞬云¶何為大五衰相一者
<pb:KR6s0002_WYG_008-2a>
衣服鮮淨今穢二者華¶冠光盛今萎三者兩腋忽然流
汗四者身體¶歘生臭氣五者不樂安住本座前五衰相
現¶已不可轉時天帝釋以有五種小衰相現不¶久當有
大衰相現心生怖畏作是念言誰能¶救我如是衰厄我
當歸依便自了知除佛世¶尊無能救護尋詣佛所求哀
請救佛為説法¶便得見諦令彼衰相一時皆滅故於佛
前歡¶喜踊躍作諸愛語説此伽他曰¶
　　大仙應當知　我即於此座¶　還得天夀命
<pb:KR6s0002_WYG_008-2b>
　　唯願尊憶持
又折伏羅漢經云昔忉利天宫有一天夀命¶垂盡有七
種瑞現一項中光滅二頭上華萎¶三面色變四衣上有
塵五腋下汗出六身形¶瘦七離本座即自思惟夀終之
後下生鳩夷¶那竭國疥癩母猪腹中作豚甚預愁苦不
知<md:KR6s0002_T_005-0303b>¶何計餘天語言今佛在此為衆説法唯佛能¶脱卿之
罪耳即到佛所稽首作禮未及發問¶佛知告曰一切萬
物皆歸無常汝素所知何¶為憂愁得離豚身常誦三自
<pb:KR6s0002_WYG_008-3a>
歸如是日三却¶後七日天即夀盡下生維耶離國作長
者家¶子在母胞胎日三自歸始生墮地亦跪自歸¶其母
㝃身又無惡露母傍侍婢持而棄走¶母亦深怪謂之熒
惑意欲殺之父知貴子令¶好養之年向七歳與其輩𩔖
於道邊戲遇舍¶利弗目連兒前作禮衆聖驚怪具説天
上事¶此兒請佛到家佛為説經兒及父母内外親¶屬皆
得阿惟越致此云不退(依經天有多種具如前三界篇/中三十¶二門説今對六道畧述)
(四/門)¶
<pb:KR6s0002_WYG_008-3b>
感應緣(畧引/六騐)¶
晉居士史世光
晉沙門釋慧嵬
宋侖¶氏有二女
魏沙門釋僧鸞
魏居士弦¶超
梁沙門釋慧韶¶
夫十惡緣巨易惑心塗萬善力微難感靈性¶姦心頻發
<pb:KR6s0002_WYG_008-4a>
凶狀屢聞正法罕逢教沉道喪所¶以一息不追則萬劫
永别刹那蹔隔則千代¶長離良由信毁相競善惡交侵
愚惑之徒輕¶舉邪風淳正之輩時遭佞逼所以教流震
旦¶六百餘年崔赫周虐三被殘屏禍不旋踵¶殃及已身
致招感應之徴善惡之報是以建¶安感夢而疾瘳文宣
降靈而疾愈吳王圍寺¶舍利浮光齊主行刑刀尋刃斷
宇文毁僧而¶瘡潰拓拔廢寺而膿流孫晧溺像而隂疼
赫¶連兇頑而震死古今善惡禍福徴祥廣如宣¶驗㝠祥
<pb:KR6s0002_WYG_008-4b>
報應感通寃魂幽明搜神旌異法苑𢎞<md:KR6s0002_T_005-0303c>¶明經律異相三
寳徴應聖迹歸心西國行傳名¶僧髙僧冥報拾遺等卷
盈數百不可備列傳¶之典謨懸諸日月足使目覩當猜
來惑故¶經曰行善得善報行惡得惡報易曰積善之¶家
必有餘慶積惡之家必有餘殃信知善惡¶之報影響相
從苦樂之徴由來相尅余尋傳¶記四千有餘故簡靈驗
各題篇末若不引證¶邪病難除餘之不盡冀補兹處¶
晉史世光者襄陽人也咸和八年於武昌死¶七日沙門
<pb:KR6s0002_WYG_008-5a>
支法山轉小品疲而微臥聞靈座¶上如有人聲史家有
婢字張信見世光在靈¶上著衣帢具如平生語信云我
本應墮龍¶中支和尚為我轉經曇護曇堅迎我上第七¶
梵天快樂處矣護堅並是山之沙彌已亡者¶也後支法
山復往為轉大品又來在坐世¶光生時以二旛供養時
在寺中乃呼張信持¶旛送我信曰諾便絶死將信持旛
俱西北¶飛上一青山上如瑠璃色到山頂望見天門¶光
乃自提旛遣信令還與一青香如巴豆曰¶以上支和尚
<pb:KR6s0002_WYG_008-5b>
信未還便遙見世光直入天¶門信復道而還倐忽甦活
亦不復見手中香¶也旛亦故在寺中世光與信於家去
時其六¶歳兒見之指語祖母曰阿爺飛上天婆為見¶不
世光後復與天人十餘俱還其家徘徊而¶去每來必見
簪帢去必露髻信問之答曰¶天上有冠不著此也後乃
著天冠與羣天人¶鼓琴行歌徑上母堂信問何用屢來
曰我來¶欲使汝輩知罪福也亦兼娛樂阿母琴音清¶妙
不𩔖世聲家人小大悉得聞之然聞其聲<md:KR6s0002_T_005-0304a>¶如隔壁障不
<pb:KR6s0002_WYG_008-6a>
得親察也唯信聞之獨分明焉¶有頃去信自見光入一
黑門有頃來出¶謂信曰舅在此日見榜撻楚痛難勝省
視還¶也舅生犯殺罪故受此報可告舅母㑹僧¶轉經當
稍免脱舅即輕車將軍報終也(右一出/冥祥記)¶
晉長安釋慧嵬不知何處人止長安大寺戒行¶澄潔多
栖處山谷修禪定之業有一無頭鬼¶來嵬神色無變乃
謂鬼曰汝無頭便無頭痛¶之患一何快哉鬼便隱形復
作無腹鬼來但¶有手足嵬又曰汝既無腹便無五藏之
<pb:KR6s0002_WYG_008-6b>
憂一¶何樂哉須臾復作異形嵬皆隨言遣之後久¶時天
甚寒雪有一女子來求寄宿形貌端正¶衣服鮮明姿媚
柔雅自稱天女以上人有徳¶天遣我來以相慰喻廣談
欲言勸動其意嵬執¶志貞確一心無擾乃謂女曰吾心
若死灰無¶以革囊見試女遂凌雲而逝顧謂歎曰海¶水
可竭須彌可傾彼上人者秉志堅貞後以¶晉隆安三年
與法顯俱遊西域不知所終續¶有釋賢護姓孫涼州人
來止廣漢閫興寺¶常習禪為業又善律行纎毫無缺以
<pb:KR6s0002_WYG_008-7a>
晉隆安¶五年卒臨亡口出五色光明照滿寺内遺言¶使
燒身弟子行之既而支節都盡唯手一指¶不然因埋之
塔下(右一出梁/朝髙僧傳)¶
宋侖氏二女東官曾城人也是同祖姊妹元¶嘉九年姊
年十歳妹年九歳里越愚蒙未知¶經法忽以二月八日
並失所在三日而歸粗¶説見佛九月十五日又失一旬
還作外國語¶誦經及梵書見西域沙門便相開解明年¶
正月十五日忽復失之田間作人云見其從<md:KR6s0002_T_005-0304b>¶風徑飄上
<pb:KR6s0002_WYG_008-7b>
天父母號懼祀神求福既而經月¶乃返剃頭為尼被服
法衣持髮而歸自説¶見佛及比丘尼曰汝宿世因緣應
為我弟子¶舉手摩頭髮因墮落與其法名大曰法緣小¶
曰法綵臨遣還日可作精舍當與汝經法¶也女既歸家
即毁除鬼座繕立精廬夜齊¶誦經夕中每有五色光明
流泛峰嶺若燈燭¶二女自此後容止華雅音制詮正上
京風¶調不能過也刺史韋朗就里並迎供養聞其¶談説
甚敬異焉於是溪里皆知奉法(右一出/冥祥記)¶
<pb:KR6s0002_WYG_008-8a>
魏西河石壁谷𤣥中寺沙門曇鸞未詳氏族¶鴈門人家
近五臺山神迹靈異怪逸于民鸞¶因患氣疾周行醫療
行至汾川秦陵故墟入¶城東門上望青雲忽見天門調
開六欲階¶位上下重複歴然齊覩由斯疾愈後往江¶南
陶隱居處求覓仙方冀益長夀及屆山所¶接對欣然便
以仙方十卷用酬來意還至浙¶江有鮑郎子神者一鼓
湧浪七日便止正值¶波初無由得度鸞便往廟所以情
祈告必如¶所請當為起廟須臾神即現形狀如二十來¶
<pb:KR6s0002_WYG_008-8b>
告鸞曰若欲度者明旦當得願不食言及¶至明晨濤猶
鼓怒&KR0138;入船裏恬然安靜依¶斯達到梁帝見重因出𠡠
為江神更起靈廟¶後辭帝還魏境欲往名山依方修治
行至洛¶下逢中國三藏菩提流支鸞往啟曰佛法頗¶有
長生不死法勝此土仙經者乎支唾地告¶曰是何言歟
非相比也此方何處有長生不¶死法縱得長年少時不
死終輪三有即以¶觀經授之曰此大仙方依之修行當
得解脱<md:KR6s0002_T_005-0304c>¶生死永絶輪迴後移住汾州北山石壁𤣥中¶寺
<pb:KR6s0002_WYG_008-9a>
一心依經作淨土業春秋六十有七臨至¶終日旛華幢
盖髙映院宇香氣蓬㶿音聲繁¶閙預登寺者並同矚之
以魏興和四年卒於¶平遙山寺年六十有七(右一出梁/髙僧傳)¶
魏齊北郡從事掾弦超字義起以嘉平中¶夜獨宿夢有
神女來從之自稱天玉女東郡¶人姓成公字知瓊早失
父母天帝哀其孤¶苦遣令下嫁從夫當其夢也精爽感
寤嘉其¶美異非常人之容覺寤欽想若存若亡如此¶三
四夕顯然來遊駕輜軿從八婢服綾羅¶綺繡之衣姿顔
<pb:KR6s0002_WYG_008-9b>
容體狀若飛仙自言年七十¶視之如十五六女車上有
壺榼清白瑠璃五¶具飲啖竒異饌具遂下酒啖與義起
共飲食¶謂義起曰我天上玉女見遣下嫁故來從君¶不
謂君徳宿時感運宜為夫婦不能有益亦¶不為損然行
來常可得駕輕車乗肥馬飲食¶常得逺味異膳繒素可
得充用不乏然我神¶人不為君子亦無妬忌之性不害
君婚姻之¶義遂為夫婦贈其詩一篇其文曰¶飄颻浮勃
述敖曹雲石滋芝英不須潤至徳¶與時期神仙豈虚降
<pb:KR6s0002_WYG_008-10a>
應運來相之納我榮五¶族送我致禍災¶此其詩之大較
其文二百餘言不能悉録兼¶註易七卷占卜吉凶等義
起皆通其㫖作夫¶婦經七八年父母為義起娶婦之後
分日而¶嫌分夕而寢夜來晨去倐忽若飛唯義起見¶之
餘人不見雖居闇室輒間人聲嘗見蹤跡¶然不覩其形
後人怪問漏泄其事玉女遂便<md:KR6s0002_T_005-0305a>¶求去云我神人也雖與
君交不願人見而君¶性疎漏我往與君積年交結恩義
不輕一¶旦分别豈不愴恨勢不得久各努力呼侍御¶人
<pb:KR6s0002_WYG_008-10b>
下酒啖食發籙取織成裙衫兩腰賜與義¶起又贈詩一
首把臂告辭涕泠流離肅然昇¶車去若飛迅義起憂感
積日殆至委頓後¶到濟北魚山陌上西行遙望曲道頭
有一馬¶車似知瓊馳前到果是玉女也遂披帷相¶見前
悲後喜控左授接同乗至洛遂為室家¶剋復舊好生于
太康中猶在但不日日往¶來每於三月三日五月五日
七月七日九月¶九日旦十五日輒下往來經宿而去張
茂先¶為作神女賦(右一出/搜神記)¶
<pb:KR6s0002_WYG_008-11a>
梁蜀郡龍淵寺沙門慧韶姓陳本穎川太丘¶人少欲多
智聰明不羣春秋五十四卒於本¶寺摩訶衍堂中時成
都民應始豐賢者因病¶氣絶而心上煗五日方醒云被
攝至閻羅¶王聞處分云迎法師須㬰便至王下殿合掌¶
頂禮更無言説唯書文書作一大政之字韶¶出外坐於
曠路樹下見一少童以漆柳箕擎¶生袈裟令韶著之有
十僧來迎豐識和慈二¶禪師幢盖列道騰虚而去又當
終夕有安¶浦寺尼久病悶絶醒云送韶法師及五百僧¶
<pb:KR6s0002_WYG_008-11b>
登七寳梯到天宫殿講堂中其地如水精牀¶席華整亦
有麈尾机案蓮華滿池韶就座談¶説少時便起送别者
令歸其生滅冥祥感見¶𩔖此以天監二年七月三日卒
于龍淵寺春¶秋五十有四(右一出梁/髙僧傳)¶
　　人道部
　　　<md:KR6s0002_T_005-0305b>¶述意¶¶¶
夫論人道之中身形浮偽多諸罪業喜造諐¶瑕仁智道
消恩良義絶所以崔杼殺君¶商臣害父七雄並爭六國
<pb:KR6s0002_WYG_008-12a>
連縱互騁憍¶奢各&KR0247;婬蕩淳風永盡美化不行三毒競
興¶十纒爭發四流浩漫五盖幽深顛倒無明轉¶復滋甚
遂使生同險樹命等危城口蜜易消¶井藤難久壠頭松
下哭響摧殘廣巷重門悲¶聲嗚咽今為人中悉皆懴悔
絓是圓首方足¶上智下愚西盡瞿耶東極于逮北窮單
越南¶罄閻浮乃至板屋氊帷文身被髮飲血茹毛¶巢居
穴處雕題黑齒倒住傍行弱水毛浮危¶峰繩度邊城逺
戍裝甲負戈囹圄鏁囚檐¶金棒木並願各修禮讓人禀
<pb:KR6s0002_WYG_008-12b>
孝慈息放蕩¶之心斷荒婬之色質齊金石體𩔖嵩華八¶
難不侵九横長遣也¶
　　　㑹名¶
如婆沙論中釋人名止息意故名為人謂六¶趣之中能
止息意故名為人謂於六趣之中¶能止息煩惱惡亂之
意莫過於人故稱止息¶意也又人者忍也謂於世間違
順情能安忍¶故名為忍又立世阿毗曇論云何故人道
名¶摩㝹沙此有八義一聰明故二為勝故三¶意微細故
<pb:KR6s0002_WYG_008-13a>
四正覺故五智慧增上故六能别¶虚實故七聖道正器
故八聰慧業所生故説¶人道為摩㝹沙又新婆沙論問
何故此趣名¶末奴沙答昔有轉輪王名曼犾多告諸人
曰<md:KR6s0002_T_005-0305c>¶汝等欲有所作應先思惟稱量觀察爾時人¶即如王
教欲有所作皆先思惟稱量觀察便¶於種種工巧業處
而得善巧以能用意思惟¶觀察所作事故名末奴沙有
説先造作增長¶下身語意妙行往彼生令彼生相續故
名人¶趣有説多憍慢故名人以五趣中憍慢多者¶無如
<pb:KR6s0002_WYG_008-13b>
人故有説能寂靜意故名人以五趣中¶能寂靜意無如
人者故契經説人有三事勝¶於諸天一勇猛二憶念三
梵行¶
　　　住處¶
如新婆沙論云此四天下人住四大洲謂贍¶部洲毗提
訶洲瞿陀尼洲拘盧洲亦住八中¶洲何為八謂拘盧洲
有二眷屬一矩拉¶婆洲二憍拉婆洲毗提訶洲有二眷
屬一提¶訶洲二蘇訶洲瞿陀尼洲有二眷屬一舍&KR0008;¶洲
<pb:KR6s0002_WYG_008-14a>
二嗢怛羅漫怛里拏洲贍部洲有二眷¶屬一遮末羅洲
二筏羅遮末羅洲此八洲中¶人形短小如此方侏儒有
説七洲是人所¶住遮末羅洲唯邏刹娑居此有説此所
説八¶即是四大洲之異名以一一洲皆有二異名¶故如
是説者應如初説此八中洲一一復有¶五百小洲以為
眷屬於中或有人住或非人¶住或有空者也¶問曰人趣
形貌云何答曰其形上立然贍部¶洲人面如車箱毗提
訶人面如半月瞿陀尼¶人面如滿月拘盧州人面如方
<pb:KR6s0002_WYG_008-14b>
池¶問曰語言云何答曰世界初成一切皆作聖¶語後以
飲食時有情不平等故及諂誑増上¶故便有種種語乃
至有不能言者<md:KR6s0002_T_005-0306a>¶
　　　業因¶
依業報差别經中作四句分别一者有業得¶身樂報而
心不樂如有福凡夫二者有業得¶心樂報而身不樂如
薄福羅漢三者有業得¶身心俱樂如有福羅漢四者有
業得身心俱¶不樂如薄福凡夫諸如此等皆悉報得此
<pb:KR6s0002_WYG_008-15a>
苦¶樂也¶又菩薩藏經云爾時世尊告賢守長者曰長¶者
當知我觀世間一切衆生為十苦事之所¶逼迫何謂為
十一者生苦逼迫二者老苦逼¶迫三者病苦逼迫四者
死苦逼迫五者愁苦¶逼迫六者怨苦逼迫七者苦受逼
迫八者憂¶逼迫九者痛惱逼迫十者生死流轉大苦之¶
所逼迫我見如是十種苦事逼迫衆生為得¶阿耨菩提
出離如是逼迫事故以淨信心捨¶釋氏家趣無上道復
次長者我觀世間一切¶衆生於無數劫具造百千那庾
<pb:KR6s0002_WYG_008-15b>
多拘胝過失¶常為十種大毒箭所中何謂為十一者愛
毒¶箭二者無明毒箭三者欲毒箭四者貪毒箭¶五者過
失毒箭六者愚癡毒箭七者慢毒箭¶八者見毒箭九者
有毒箭十者無有毒箭長¶者我見衆生為於十種毒箭
所中求阿耨菩¶提求斷如是毒箭故以淨信心捨釋氏
家趣¶無上道¶
　　　貴賤¶
若以四方言之則北鬱單越無貴無賤彼無¶僕使之殊
<pb:KR6s0002_WYG_008-16a>
故無貴賤餘之三方皆有貴賤以¶有君臣民庶之别大
家僕使之殊故有貴賤¶别𩔖也總束貴賤合有六品一
貴中之貴謂<md:KR6s0002_T_005-0306b>¶輪王等二貴中之次謂粟散王等三貴中
之¶下謂如百僚等四賤中之賤謂臺奴豎子¶等五賤中
之次謂僕𨽻等六賤中之下謂姬¶妾等麤束如是細分
難盡¶
　　　貧富¶
若以四方言之則北鬱單越最冨平等東西¶二方處中
<pb:KR6s0002_WYG_008-16b>
然有優劣南閻浮提最貧四方¶不同如經具述又閻浮
提人貧富不定各有¶三品上者如轉輪王總攝四方富
包四海一¶切所須無不備足如經説輪王福力最¶大若
出世時感五竒特七寳來應五竒特¶者一者感於世界
之中平正清淨流泉浴池¶處處皆有二者感天甘露生
於殿庭王渇飲¶之身輕愈病三者感大海水減一由旬
各於¶内畔湧出金沙之道使王行之遊四天下四¶者感
於牛頭之香生於海岸王取燒之香氣¶彌盛逆風逺聞
<pb:KR6s0002_WYG_008-17a>
四十里香死者聞之悉皆還¶活五者迦真隣陀之鳥生
於海中王抱¶觸之身心猗適勝過六欲天之樂以斯義
故¶往生論説偈云¶
　　寳性功徳草　柔輭左右旋¶　觸者生勝樂
　　過迦真隣陀
七寳具足千子雄猛(如前/經説)第二富中者謂如¶粟散王等
第三富中下者謂如樹提迦等¶(貧亦有三/思之可解)¶
　　　受苦¶
<pb:KR6s0002_WYG_008-17b>
夫論人道唯苦非樂愚者為樂識者為苦¶妄見為樂實
見為苦故付法藏經云世間衆¶苦不可願樂此身不堅
腐敗危脆猶如聚沫<md:KR6s0002_T_005-0306c>¶須㬰變滅端正容貌甚可愛著衰
老既至將¶安所在外覆薄皮謂為嚴飾膿血内流惡¶露
不淨有為無常甚大迅速一視息頃四百¶生滅譬如虚
空震雷起雲暴風卒起尋復散¶滅五欲不堅亦復如是
共相愛樂安隱快¶樂無常既至誰有存者世間衆苦甚
難久居¶故知人身唯苦無常理應生猒速求解脱一¶切
<pb:KR6s0002_WYG_008-18a>
有為衆苦積聚如㿈如厠如箭入心生老¶病死輪轉無
際無常敗壞速朽之法如臨死¶囚命不云逺譬如牢獄
人無可愛樂猶路上¶果衆所苦擲此身可惡㑹歸磨滅
鳥鵲狐¶狼競共噉食風吹日暴青爛臭處髮毛牙齒¶狼
藉在地如此之身當何愛樂宜勤方便速¶求解脱縱使富
貴如天終歸磨滅外相似好¶内恒憂懼故大莊嚴論云
如人著金鏁雖能¶繫於人王位亦如是恒有憂懼想守
護念¶若失則大愁猶如衣食遮故名樂辛苦之中¶撗生
<pb:KR6s0002_WYG_008-18b>
樂想故賔頭盧為優陀延王説法經偈¶云¶
　　王位雖尊嚴　代謝不暫停¶　輕疾如電光
　　須㬰歸衰滅¶　王位極富逸　愚者情愛樂¶
　　衰滅無時至　苦劇過下賤¶　王者居髙位
　　名聞滿十方¶　端正甚可愛　種種自嚴身¶
　　譬如臨死者　著華鬘瓔珞¶　捨命未㡬時
　　王位亦如是¶　佛言譬如王　常懷諸恐怖¶
　　行住及坐時　乃至一切時<md:KR6s0002_T_005-0307a>¶　於其親疎中
<pb:KR6s0002_WYG_008-19a>
　　恒有疑懼心¶　臣民宫妃后　象馬及珍寳¶
　　國土諸所有　一切是王物¶　諸王捨命時
　　皆棄無隨者
又湼槃經佛説偈云¶
　　一切諸世間　生者皆歸死¶　夀命雖無量
　　要必有終盡¶　夫盛必有衰　合㑹有離别¶
　　壯年不久停　盛色病所侵¶　命為死所吞
　　無有法常住¶　諸王得自在　勢力無等雙¶
<pb:KR6s0002_WYG_008-19b>
　　一切皆遷滅　夀命亦如是¶　衆苦輪無際
　　流轉無休息¶　三界皆無常　諸有無有樂¶
　　有道本性相　一切皆空無¶　可壞法流動
　　常有衰患者¶　恐怖諸過惡　老病死衰惱¶
　　是諸無有邊　易壊怨所侵¶　煩惱所纒裹
　　猶如蠶處蠒¶　何有智慧者　而當樂是處¶
　　此身苦所集　一切皆不淨¶　枙縳㿈瘡等
　　根本無義利¶　上至諸天身　皆亦復如是¶
<pb:KR6s0002_WYG_008-20a>
　　諸欲皆無常　故我不貪著¶　離欲善思惟
　　而證於真實
故賔頭盧尊者語王云大王宜善觀察何有¶五欲而得
常者何有王位而得久停何有國¶界而不遷滅何有珍
寳而不散失何有欲樂¶常恒不變何有合㑹而不離散
一切五欲體<md:KR6s0002_T_005-0307b>¶性實苦皆從妄想而生於樂故王位亦苦
無¶安如夢所見覺則知虚是故智者應生猒離¶即知一
切内外所遷皆是無常雖可麤細似¶異然刹那不住不
<pb:KR6s0002_WYG_008-20b>
住是同故經説由色苦¶故十時差别一者膜時二者泡
時三者皰¶時四者肉團時五者肢時六者嬰孩時七者¶
童子時八者少年時九者盛壯時十者衰老¶時若非時
無常不應從膜乃至老死良由三¶毒猛火燒心熾然不
絶故受斯苦(依經云人亦多種其如前三/¶界篇中四天下洲品𩔖廣説)¶
感應緣(畧引二/十驗)
孔子長十尺大九圍
伍子胥長一丈大十圍
<pb:KR6s0002_WYG_008-21a>
吕光長八尺¶四寸
龍伯國人長三十丈
天之東西南極人各長三千萬丈
秦始皇時有大人長五丈
僬僥國人長三尺
天竺國人皆長一丈八尺
襄武縣有大人現長三丈餘
東南有人其長七尺
<pb:KR6s0002_WYG_008-21b>
西北海外有人長二千里
秦襄王時有人長二十五丈六尺
大秦國人長一丈五尺
短人國男女皆長三尺
侏儒國人長三四尺
又僬僥國人長一尺五寸
東北極竫人長九寸
王莽時有人長一尺餘
<pb:KR6s0002_WYG_008-22a>
涸澤生慶忌
涸小水精生蚔
春秋孔演圖曰孔子長十尺大九圍坐如¶蹲龍立如牽
牛就之如昴如斗¶
吳越春秋曰伍子胥見吳王僚僚望其顔色¶甚可畏長
一丈大十圍眉濶一尺王僚與語三¶日辭無復者胥知
王好之每入言語偘偘有¶勇壯之氣¶
涼記曰吕光字世明連結豪賢施與待士¶身長八尺四
<pb:KR6s0002_WYG_008-22b>
寸目重童子左肘生肉印性沉¶重質略寛大有度量時
人莫之識唯王猛布¶衣時異之曰此非凡人¶
河圖玉版曰從崑崙以北九萬里得龍伯國¶人長三十
丈生萬八千歳而死從崑崙以東¶得大秦國人長十丈
從此以東十萬里得佻¶國人長三丈五尺從此國以東
十萬里得中¶秦國人長一丈¶
龍魚河圖曰天之東西南北極各有銅鐵額¶兵長三千
萬丈三千億萬人天之東西南北¶極各有金剛敢死力
<pb:KR6s0002_WYG_008-23a>
士長三千萬丈三千億<md:KR6s0002_T_005-0307c>¶萬人天中太平之都有甲都食
鬼鐵面兵長¶三千萬丈三千億萬人¶
洪範五行傳曰秦始皇二十六年有大人身長五¶丈足
跡六尺夷狄皆服有十二人見于臨洮孔子曰僬僥長
三尺短之至也長者不過十數之極也今有五丈之
人此則無𩔖而生也是歲秦初兼六國喜以為瑞鑄
金人十二以像之南戍五嶺北築長城西徑臨洮東
至&KR0537;東徑數千里故大人先見於臨洮明禍亂之
<pb:KR6s0002_WYG_008-23b>
所起也後十二年而秦亡¶
魏志曰天竺國人皆長一丈八尺離車國男¶女皆長八
尺¶
魏志曰咸熙二年襄武縣言有大人現長三¶丈餘跡長
三尺二寸白髮著黄單衣黄巾拄¶杖呼民王始語云今
當太平¶
神異經曰東南有人焉周行天下其長七¶尺腹圍如長
箕頭(箕頭髮/煩亂也)不飲食朝吞惡¶鬼三千暮吞三百但吞不
<pb:KR6s0002_WYG_008-24a>
咋此人以鬼為飯¶以霧露為漿名天郭一名食邪(吞食/邪鬼)
一名黄¶火(今黄火鬼俗人/依此人而名之)¶
神異經曰西北海外有人焉長二千里兩脚¶中間相去
千里腹圍一千六百里但飲酒五¶升(天酒/甘露)不食五穀魚
肉忽有飢時向天仍飽¶好遊山海間不犯百姓不干萬
物與天地同¶生名無路之人(言無路者髙/大不可為路)一名仁(禮曰/仁人)
一¶名信(禮曰/信人)一名神(與天地俱生而/不沒故曰神也)¶
蜀王本記曰秦襄王時宕渠郡獻長人長二¶十五丈六
<pb:KR6s0002_WYG_008-24b>
尺<md:KR6s0002_T_005-0308a>¶
外國圖曰大秦國人長一丈五尺猨臂長脇好¶騎駱駝¶
詩含神霧曰東北極有人長九寸國語曰孔¶子曰僬僥
長三尺短之至也¶
魏略西域傳曰短人國在康居西北男女皆¶長三尺衆
甚多康居長老傳問嘗有商迷惑¶失道而到此國國中
甚多貝珠夜光明珠商¶度此國去康居可萬餘里¶
魏略曰倭南有侏儒國其人長三四尺去女¶王國四千
<pb:KR6s0002_WYG_008-25a>
餘里¶
外國圖曰僬僥國人長尺六寸迎風則偃背¶風則伏眉
目具足但野宿一曰僬僥長三尺¶其國草木夏死而冬
生去九疑三萬里¶列子曰從中州以東四十萬里得僬
僥國人¶長一尺五寸
東北極有人名竫人長九寸(右此一十七驗/各依本録記也)¶
王莽建國四年池陽有小人景長一尺餘或¶乗車或步
行操持萬物大小各自稱三日¶乃止
<pb:KR6s0002_WYG_008-25b>
管子曰涸澤數百歳谷不徙水不絶者¶生慶忌慶忌者
其狀若人長四寸衣黄冠戴¶黄盖乗小馬好疾遊以其
名呼之可使千里¶外一日反報然池陽之景者或慶忌
也乎<md:KR6s0002_T_005-0308b>¶
又曰涸小水精生蚔蚔者一頭而兩身其¶狀若蛇長八
尺以其名呼之可使取魚鼈¶(右三事見/搜神記)¶
　
　法苑珠林卷八
<pb:KR6s0002_WYG_008-26a>
校譌
　第四紙(十行拾北/藏作捨)第十六紙(十一行足下宋/南藏有即字)第二十
　三紙(三行二十六年宋南藏作時四行狄下宋南藏/無皆字服下宋南藏無有十二人四字洮下宋)
　(南藏有天秦曰勿大行夷狄/之道將受其禍云十五字)
音釋
　腋(羊益切/脇下也)歘(許勿切/忽也)㝃(美辯切/産子也)嵬(五灰/切)掾(直攣/切)潰(胡/對)
　(切壞/爛也)帢(乞洽切/帽也)猜(倉才切/測也)甦(桑姑切死/而復生也)榜撻(榜蒲耕/切撻他)
　(逹切榜撻/捶擊也)&KR0192;(苦角切/堅也)閫(苦本/切)㶿(蒲没切/煙起也)輜軿(輜莊持/切軿歩)
<pb:KR6s0002_WYG_008-26b>
　(丁部田二切輜軿/四面有屏車也)榼(克盍切/酒器)簶(盧谷切/篋也)諐(去乾切/過也)杼
　(神與/切)&KR0247;(黄絹切/矜也)絓(古畫/切)罄(苦定切/盡也)囹圄(囹即丁切圄/魚巨切囹圄)
　(獄/名)㝹(奴侯/切)犾(語斤/切)姬(居宜切/妾稱)脆(此芮切物/易斷也)㬥(蒲木切/日乾也)
　蠒(古典切/&KR0094;衣也)皰(匹貌/切)僬僥(僬即消切/僥五聊切)竫(疾郢/切)蚔(巨支/切)偘
　(空旱/切)佻(吐凋/切)洮(他刀/切)咋(士革切/嚙也)倭(烏禾切/國名)溺像(溺奴/弔切)
　(尿/同)
