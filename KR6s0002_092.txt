# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_073-0838a>
#+PROPERTY: JUAN 92

<pb:KR6s0002_WYG_092-1a>
欽定四庫全書
　法苑珠林卷九十二
　　　　　　　　　　　　唐　釋道世　撰
　十惡篇第八十四之三
　　偷盜部之餘
　　　遺物¶
如正法念經云若見道邉遺落之物若金若¶銀及餘財
寳取已唱令此是誰物若有人言¶此是我物當問其相
<pb:KR6s0002_WYG_092-1b>
實者當還若無人認七¶日持行日日唱之若無主認以
此寳物付王¶大臣州郡令長若王大臣州郡令長見福
徳¶人不取此物後當䕶持佛法衆僧是名不¶盜¶又僧祇
律云若見遺衣物者當唱令之無主¶者懸著高頭處令
人見若言是何物應問¶言汝物何處失答相應者與若
無識者應停¶至三月已若塔園中得者即作塔用僧園
中¶得者四方僧用若貴價物者謂金銀瓔珞不¶得露現
唱令得寳人應審諦數看有何相貎¶然後舉之人來認
<pb:KR6s0002_WYG_092-2a>
時相應者與對衆多人與<md:KR6s0002_T_074-0845c>¶不得屏處還教受三歸語言
佛不制戒者汝¶眼看不得若無人來認者停至三年如
前處¶當界用之若治塔得寳藏者即作塔用僧地¶亦然
故成實論云伏藏取用無罪佛在世時¶給孤長者是聖
人亦取此物故知無罪又自¶然得物不名劫盜又僧祇
律云入聚落中有¶遺落物不得取與比丘者得即是施
主聚落¶中風吹衣不得作糞掃想取若曠路無人處¶得
取又五分律云若舉衣經十二年不還者¶集僧評價作
<pb:KR6s0002_WYG_092-2b>
四方僧用若彼後還以僧物償¶不受者善¶
正報頌曰¶
　　劫盜供他用　泥犂獨自沉¶　玃鳥金剛⬤
　　啄腦劈其心¶　灌口以銅汁　碎身鐵棒砧¶
　　怕懼周慞走　還投刃劒林
習報頌曰¶
　　劫盜所獲報　地獄被銷融¶　罪畢生人道
　　飢貧以自終¶　共財被他制　何殊下賤中¶
<pb:KR6s0002_WYG_092-3a>
　　寄言懐操者　當須思固窮
感應緣(略引/六驗)¶
漢蒼梧郡亭長龔壽
漢歧州郿縣釐亭長¶盜殺他人女
隋宜州有人姓皇甫名⬤
唐¶魏王府長史韋慶植女
唐西京東市筆行趙¶氏女
唐主簿周基被吏盜死¶
<pb:KR6s0002_WYG_092-3b>
漢世何敞為交阯刺史行部到蒼梧郡高要¶縣暮宿鵲
奔亭夜猶未半有一女子從樓下¶出自云妾姓蘇名娥
字始珠本廣信縣修<md:KR6s0002_T_074-0846a>¶里人早失父母又無兄弟夫亦久
亡有雜¶繒百二十疋及婢一人名致富妾孤窮羸弱¶不
能自振欲往傍縣賣繒就同縣人王伯賃¶車牛一乘直
錢萬二千載妾并繒令致富執¶轡乃以前年四月十日
到此亭外於時日暮¶行人既絶不敢前行因即留止致
富暴得¶腹痛妾往亭長舍乞漿取火亭長龔壽操刀¶持
<pb:KR6s0002_WYG_092-4a>
㦸來至車傍問妾曰夫人從何所來車上¶何載大夫安
在何故獨行妾應之曰何故問¶之壽因捉妾臂曰少愛
有色寧可相樂耶¶妾時怖懼不肯聴從壽即以刀刺脇
一創立¶死又殺致富壽掘樓下埋妾并婢取財物去¶殺
牛燒車車釭及牛骨貯亭東空井中妾死¶痛酷無所告
訴故來自歸於明使君敞曰¶今欲發汝屍骸以何為驗
女子曰妾上下皆¶著白衣青絲履猶未朽也掘之果然
敞乃遣¶吏捕壽拷問具服下廣信縣驗問與娥語¶同收
<pb:KR6s0002_WYG_092-4b>
壽父母兄弟皆繫獄敞表壽殺人於常¶律不至族誅但
壽為惡隱密經年王法所不¶能得鬼神訴千載無一請
皆斬之以助陰殺¶上報聽之¶
漢時有王忳字少林為郿縣令之縣到釐¶亭亭常有鬼
數數殺人忳宿樓上夜有女¶子稱欲訴怨無衣自葢忳
以衣與之乃進¶曰妾本涪令妾也欲往之官過此亭宿
亭長¶殺妾大小十餘口埋在樓下奪取衣裳財物¶亭長
今為縣門下遊徼忳曰當為汝報之¶勿復妄殺良善也
<pb:KR6s0002_WYG_092-5a>
鬼捉衣而去忳旦收遊¶徼詰問即服收同謀十餘人并
殺之掘取諸<md:KR6s0002_T_074-0846b>¶䘮歸其家殯葬亭永清寧人謡曰信哉少
林¶世無偶飛被走馬與鬼語飛被走馬别為他¶事今所
不録(右二驗出/怨䰟志)¶
隋大業八年宜州城東南四十餘里有一家¶姓皇甫居
家兄弟四人大兄小弟竝皆勤事¶生業仁慈忠孝其第
二弟名遷交遊惡友不¶事生活於後一時母在堂内取
六十錢欲令¶市買且置牀上母向舍後去遷從外來入
<pb:KR6s0002_WYG_092-5b>
堂¶左右顧視不見人便偷錢將出私用母還覔¶錢不得
不知兒將去遂勘合家良賤竝云不¶得母恨不清合家
遂鞭打大小大小皆怨至¶後年遷亡託胎家内母豬腹
中經由三五月¶産一豘子年至兩歳八月社至須錢賣
逺村¶社家得錢六百文社官將去至於初夜遂¶驚覺合
家大小先以鼻觸婦睧夢云我¶是汝夫為取婆六十錢
枉及合家浪受楚拷令我作豬今來償債今將賣與社
家社家¶縛我欲殺汝是我婦何忍不語男女贖我婦¶初
<pb:KR6s0002_WYG_092-6a>
一夢忽寤心驚仍未信之復眠還夢如是¶豬復以鼻觸
婦婦驚著衣向堂報姑姑已起¶坐還夢同新婦兒女亦
同夢見一夜裝束令¶兒及將遷兄并持錢一千二百文
母報兒云¶社官儻不肯放求倍與價恐天明將殺馳¶騎
急去去舍三十里兒既至彼不云已¶親恐辱家門但云
不須殺今欲贖豬社家不¶肯吾今祭社時至豬不與君
再三慇懃不¶放兄兒怕急恐慮殺之私慿一有識解信
敬¶人曽任縣令具述委曲實情後始贖得既¶得豬已驅
<pb:KR6s0002_WYG_092-6b>
向野田兄語豬云汝審是我弟汝<md:KR6s0002_T_074-0846c>¶可急前還家兒復語
豬審是我父亦宜自前¶還家豬聞此語馳走在前還舍
後經多時鄉¶親竝知兒女耻愧比隣相嫌者竝以豬譏
罵¶兒女私報豬云爺今作業不善受此豬身男¶女出頭
不得爺生平之日每共徐賢者交厚¶爺向徐家兒女送
食往彼供爺豬聞此語¶厯淚馳走向徐家徐家離舍四
十餘里至¶大業十一年内豬於徐家卒信知業報不簡¶
親疎晈若目前豈不慎歟長安𢎞法寺靜林¶法師是遷
<pb:KR6s0002_WYG_092-7a>
隣里親見其豬法師傳向道説¶之¶
唐貞觀中魏王府長史京兆人韋慶植有女¶先亡韋夫
婦痛惜之後二年慶植將聚親賔¶客備食家人買得羊
未殺夜慶植妻夢其亡¶女著青裙白衫頭髪上有一雙
玉⬤是平生¶所服者來見母涕泣言昔嘗用物不語父¶
母坐此業報今受羊身來償父母命明旦當¶見殺青羊
白頭者是特願慈恩垂乞性命母¶驚悟旦而自往觀羊
果有青羊項膊皆白¶頭上有兩㸃白相當如玉⬤形母
<pb:KR6s0002_WYG_092-7b>
對之悲泣¶止家人勿殺待慶植至放送之俄而植至催¶
食廚人白言夫人不許殺青羊怒即命¶殺之宰夫懸羊
欲殺賔客數人已至乃見懸¶一女子容貎端正訴客曰
是韋長史女乞¶救命客等驚愕止宰夫宰夫懼植怒又
但見¶羊鳴遂即殺之既而客坐不食植恠問之¶客具以
言慶植悲痛發病遂不起京下土¶人多知此事崔尚書
敦禮具為臨説¶
唐長安市里風俗每至歳元日已後逓作飲<md:KR6s0002_T_074-0847a>¶食相邀號
<pb:KR6s0002_WYG_092-8a>
為傳坐東市筆生趙大次當設之¶有客先到向後見其
碓上有童女年可十三¶四著青裙白衫以汲索繫頸屬
於碓柱泣¶淚謂客曰我主人女也往年未死時盜父母¶
百錢欲買脂粉未及而死其錢今在廚舍内¶西北角壁
中然我未用既以盜之坐此得罪¶今當償父母命言畢
化為青羊白頭客驚告¶主人主人問其形貎乃是小女
死已二年¶矣於廚壁取得百錢似久安處於是送羊¶僧
寺合門不復食肉盧文勵傳向臨説爾¶(右二驗出/冥報記)¶
<pb:KR6s0002_WYG_092-8b>
唐兾州館陶縣主簿姓周忘其名字至顯慶¶四年十一
月奉使於臨渝開互市當去之時¶將佐使等二人從往
周將錢帛稍多二人乃¶以土囊壓而殺之所有錢帛咸
盜將去唯有¶隨身衣服充斂至歳暮乃入妻夢具説被
殺¶之狀兼言所盜財物藏隱之處妻乃依此告¶官官司
案辯具得實狀錢帛竝獲二人皆坐¶處死相州智力寺
僧慧永云當親見明庭觀¶道士劉仁寛説之(右一驗出/冥報拾遺)¶
　　¶¶¶¶¶¶¶邪婬部
<pb:KR6s0002_WYG_092-9a>
　　　¶述意<md:KR6s0002_T_075-0847b>¶¶
夫婬聲敗徳智者之所不行欲相迷神聖人¶之所背離
是以周幽䘮國信褒姒之⬤晉獻¶亡家實麗姫之罪獨
角山上不悟騎頸¶之羞期在廟堂寧悟焚身之痛皆為
欲界¶衆生之修觀解繫地煩惱不能斷伏且地水¶火風
誰為宰主身受心法本性皆空薄皮厚¶皮周旋不淨生
藏熟藏穢惡難論常欲牽人¶墮三惡道是以菩薩大士
恒修觀行臭處¶流溢徧身皆滿六塵怨賊每相觸惱五
<pb:KR6s0002_WYG_092-9b>
陰旃¶陀難可親近凡夫顛倒縱此貪迷妄見妖姿¶封著
華態皓齒丹唇長眉高髻弄影逶迤増¶妍美艷所以洛
川解珮能税駕於陳王漢¶曲弄珠遂留情於交甫巫山
臺上託雲雨¶以去來舒姑水側寄泉流而還往遂使然¶
香之氣逈襲韓壽之衣彈琴之曲懸領相如¶之意或因
薦枕而成親或藉掛冠而為密¶豈知形如聚沫質似浮
雲内外俱空須臾散¶滅舉身不淨合體無常方棄溝渠
以充螻蟻¶凡是衆生有此邪行乖梵天道障菩提業為¶
<pb:KR6s0002_WYG_092-10a>
四⬤因感三塗果是知三有之本實由婬業¶六⬤之報特
因愛染以潤業偏重故聖制不¶為也¶
　　　訶欲¶
第一明貪欲滋多者如涅槃經偈云¶
　　若常愁苦　　愁遂増多　　如人喜眠¶
　　眠則滋多　　貪婬嗜酒　　亦復如是
又正法念經偈云¶
　　如火益乾薪　増長火熾然<md:KR6s0002_T_075-0847c>¶　如是受樂者
<pb:KR6s0002_WYG_092-10b>
　　愛火轉増長¶　薪火雖熾然　人皆能捨離¶
　　愛火燒世間　纒綿不可捨
又智度論偈云¶
　　世人愚惑　　貪著五欲　　至死不捨¶
　　為之後世　　受無量苦　　譬如愚人¶
　　貪著好果　　上樹食之　　不肯時下¶
　　人伐其樹　　樹傾乃墮　　身首毁壊¶
　　痛苦而死　　得時樂少　　失時苦多¶
<pb:KR6s0002_WYG_092-11a>
　　如蜜塗刀　　舐者貪甜　　不知傷舌¶
　　後受大苦
成實論偈云¶
　　貪欲實苦　　凡夫顛倒　　妄生樂想¶
　　智者見苦　　見苦則斷　　受欲無厭¶
　　如飲鹹水　　轉増其渴　　以増渴故¶
　　何得有樂　　譬如狗齩　　血塗枯骨¶
　　増涎唾合　　想謂有美　　貪欲亦爾¶
<pb:KR6s0002_WYG_092-11b>
　　於無味中　　邪倒力故　　謂為受味¶
　　故知色欲　　苦實樂虚　　要無貪求¶
　　方名真樂
第二明觀女不淨者但惟諸女外假容儀内¶懐臭穢迷
人著相不覺虚誑唯大智者能知¶可惡也又禪秘要經
云長老目連得羅漢道¶本婦將從盛服莊嚴欲壊目連
目連爾時為¶説偈言¶
　　汝身骨乾立　皮肉相纒裹¶　不淨内充滿
<pb:KR6s0002_WYG_092-12a>
　　無一是好物¶　革囊盛屎尿　九孔常流出¶
　　如鬼無所宜　何足以自貴<md:KR6s0002_T_075-0848a>¶　汝身如行厠
　　薄皮以自覆¶　智者所棄逺　如人捨厠去¶
　　若人知汝身　如我所惡厭¶　一切皆逺離
　　如人避屎坑¶　汝身自莊嚴　華香以瓔珞¶
　　凡夫所貪愛　智者所不惑¶　汝身不淨聚
　　集諸穢惡物¶　如莊嚴厠舍　愚人以為好¶
　　汝脇肋著脊　如椽依梁棟¶　五藏在腹内
<pb:KR6s0002_WYG_092-12b>
　　不淨如屎篋¶　汝身如糞舍　愚夫所貪保¶
　　飾以珠瓔珞　外好如畫瓶¶　若人欲染空
　　始終不可著¶　汝欲來燒我　如蛾自投火¶
　　一切諸欲毒　我今已滅盡¶　五欲已逺離
　　魔網已壊裂¶　我心如虚空　一切無所著¶
　　正使天欲來　不能染我心
又増一阿含經云寧以火燒鐵錐而鑠於¶眼不以視色
興起亂想又正法念經云女人¶之性心多嫉妬以是因
<pb:KR6s0002_WYG_092-13a>
緣女人死後多生餓¶鬼⬤中雖有美言心如毒害强知
虚詐能惑¶世間¶第三明女人雖親可厭者故優填王經
偈云¶
　　女人最為惡　難與為因緣¶　恩愛一縛著
　　牽人入罪門
非直牽人入惡道天中退落亦由女惑故正¶法念經偈
云¶
　　天中大繫縛　無過於女色<md:KR6s0002_T_075-0848b>¶　女人縛諸天
<pb:KR6s0002_WYG_092-13b>
　　將至三惡道
又智度論云菩薩觀欲種種不淨於諸衰中¶女衰最重
火刀雷電霹⬤怨家毒蛇之屬猶¶可暫近女人慳妬瞋
謟妖穢鬬諍貪嫉不可¶親近故佛説偈云¶
　　寧以赤鐵　　宛轉眼中　　不以散心¶
　　邪視女色　　含笑作姿　　憍慢羞慙¶
　　⬤面攝眼　　美言妬瞋　　行步妖穢¶
　　以惑於人　　婬羅彌網　　人皆投身¶
<pb:KR6s0002_WYG_092-14a>
　　坐卧行立　　廻眄巧媚　　薄智愚人¶
　　為之心醉　　執劒向敵　　是猶可勝¶
　　女賊害人　　是不可禁　　毒虵含毒¶
　　猶可手捉　　女情惑人　　是不可觸
又増一經偈云¶
　　莫與女交通　亦莫共言語¶　有能逺離者
　　則離於八難
故薩遮尼乾子經尼乾子説偈云¶
<pb:KR6s0002_WYG_092-14b>
　　自妻不生足　好婬他婦女¶　是人無慙愧
　　受苦常無樂¶　現在未來世　受苦及打縛¶
　　捨身生地獄　受苦常無樂
又雜譬喻經云佛在世時冇一婆羅門生兩頭女皆端
正乃故懸金九十日内募索有¶能訶我女醜者便當與
金竟無募者將至佛¶所佛便訶言此女皆醜無有一好
阿難白佛¶言此女實好而佛言惡有何不好佛言人¶眼
不視色是為好眼耳鼻口亦爾身不著細¶滑是為好身
<pb:KR6s0002_WYG_092-15a>
手不盜他財是為好手今觀此¶女眼視色耳聴音鼻齅
香身喜細滑手喜盜<md:KR6s0002_T_075-0848c>¶財如此五者皆不好也¶又佛説日
明菩薩經云菩薩可色欲法女色¶者世間之枷鎻凡夫
戀著不能自拔女色者¶世間之重患凡夫困乏至死不
免女色者世¶間之衰禍凡夫遭之無厄不至行者既得
捨¶之若復顧念是為從獄得出還復思入從狂¶得正而
復樂之從病得差復思得病智者怒¶之知其狂而顛蹶
死無日矣凡夫重色甘為¶之僕終身馳驟為之辛苦雖
<pb:KR6s0002_WYG_092-15b>
復鈇質寸斬鋒¶鏑交至甘心受之不以為患狂人樂狂
不是¶過也行者若能棄之不顧是則破枷脱鎻惡¶狂厭
病離於衰禍既安且吉得出牢獄永無¶患難女人之相
其言如蜜而其心如毒譬如¶停淵澄鏡而蛟龍居之金
山寳窟而師子處¶之當知此害不可暫近室家不和婦
人之由¶毁宗敗族婦人之罪實是陰賊滅人慧明亦¶是
獵圍尠得出者譬如高羅羣鳥落之不能¶奮飛又如蜜
網衆魚投之刳腸俎几亦如¶暗坑無目投之如蛾赴火
<pb:KR6s0002_WYG_092-16a>
是以智者知而逺¶之不受其害惡而穢之不為此物之
所惑¶也¶又佛般泥洹經云佛告奈女好邪婬者有五¶自
妨一多聲不好二王法所疾三懐異多疑¶四死入地獄
五地獄罪竟受畜生形皆罪所¶致能自滅心不邪婬者
有五増福一多人稱¶譽二不畏縣官三身得安隱四死
上天生五¶從立清淨得泥洹道¶
　　　奸偽¶
又舊雜譬喻經云昔有大姓家子端正以金<md:KR6s0002_T_075-0849a>¶作女像語
<pb:KR6s0002_WYG_092-16b>
父母言有女似此者兒乃當取時¶他國有女貎亦端正
亦作金男白父母言有¶男似此乃當嫁之父母各聞便
逺聘合時國¶王舉鏡自照謂羣臣曰天下人顔有如我
不¶諸臣答曰臣聞彼國有男端正無比則遣使¶請之使
至告之王欲見賢者則嚴車進去已¶自念王以我明達
故來相呼則還取書而¶見婦與奴為奸悵然懐憾為之
結氣顔色衰¶醜臣見如此謂行道消瘦馬廏安之夜於¶
廏中見王正大夫人與馬下人私通心乃自¶悟王大夫
<pb:KR6s0002_WYG_092-17a>
人尚當如此何况我婦意解心¶悦顔色如故則與王相
見王曰何因止外三¶日答曰臣來有忘還歸取之而見
婦與奴¶為奸意忿顔色衰變故住廏中三日昨見¶正夫
人來與養馬兒私通夫人乃爾何況¶餘人意解顔色復
故王言我婦尚爾何況¶凡女兩人俱捨便入山中剃髪
作沙門思惟¶女人不可從事精進不懈俱得辟支佛道¶
又舊雜譬喻經云昔有婦人生一女端正無¶比年始三
歳國王取視呼道人相後堪為¶夫人不道人報王此女
<pb:KR6s0002_WYG_092-17b>
有夫王後得之王¶言我當牢藏豈可後得便呼鶴來汝
處在¶何鶴白王言我止大山半腹有樹人畜不厯¶下有
洄水船所不行王言我以此女寄汝將¶養便撮持去日
日從王取飯與女如是久¶後上有一卵卒為水漂去有
一樹奇逐水¶下流有一男子得抱持樹墮洄水中不得
去¶⬤有蒲桃樹踊出住倚山傍男子尋之¶得上鶴樹與
女私通女便藏之鶴覺女身重<md:KR6s0002_T_075-0849b>¶左右求得男子舉撮棄
之如事白王王曰前¶道人善功相人也師曰人有宿對
<pb:KR6s0002_WYG_092-18a>
非力所¶制逢對則可畜生亦爾¶又舊雜譬喻經云昔有
國王䕶持女急正夫¶人語太子曰我為汝母生汝不見
國中欲¶一⬤出汝可白王如是至三太子白王王則¶聴
可太子自為御車羣臣於路奉迎設拜夫¶人出手開帳
令人得見太子見女人而如¶是便詐腹痛而還夫人言
曰我無相甚矣太¶子自念我母尚當如此何況餘乎夜
便委國¶捨去入山遊觀時道邉有樹下有泉水太子¶上
樹逢見梵志獨行入水池浴出已飯食作¶術吐出一壺
<pb:KR6s0002_WYG_092-18b>
壺中有女與屏處室梵志得¶卧女人復吐一壺壺中有
男復與共卧卧已¶吞壺須臾之頃梵志起已復内婦著
壺中吞¶已杖持而去太子歸國白王請梵志及諸臣¶下
作三人食持著一邉梵志既至言我獨¶自太子曰梵志
汝當出婦共食梵志不得已¶出婦太子語婦汝當出夫
共食如是至三¶不得已出男共食食已便去王問太子
汝何¶因知之答曰我母觀國我為御車母開出手¶令人
見之我念女人能多樂欲便詐腹痛¶還入山中見梵志
<pb:KR6s0002_WYG_092-19a>
藏婦腹中如是女人奸不¶可絶願大王放赦宫中自在
行來王勑後¶宫其欲行者任從志也師曰天下不可信
者¶女人是也¶又舊譬喻經云昔有四姓藏婦不使人見
婦¶值青衣人作地突與琢銀兒私通夫後覺婦¶婦言我
生不邪行卿莫妄語夫言吾不信<md:KR6s0002_T_075-0849c>¶汝當將汝至神樹所
立誓婦言甚佳夫持齋¶七日始入齋室婦密語琢銀兒
汝詐作狂亂¶頭於市逢人抱持牽引棄之夫齋竟便將婦¶
出婦言我不見市卿將我過市琢銀兒便來¶抱持詐狂
<pb:KR6s0002_WYG_092-19b>
卧地婦便哮呼其夫何為使人¶抱持我耶夫言此是狂
人何須記録夫婦¶俱到神所叩頭言我生來不作惡但
為狂人¶所抱婦便得活夫黙然而慙佛言當知一¶切女
人奸詐如是不可信也¶又十誦律云佛在舍衛國有一
婆羅門生女¶面貎端正顔色清淨名曰妙光相師占曰
是¶女後當與五百男共通諸人聞已女年十二¶無有求
者時婆羅門有隣比估客常入海採¶寳是估客於樓上
遥見是女即生欲心問餘¶人言是誰女耶答是某甲婆
<pb:KR6s0002_WYG_092-20a>
羅門女有取者¶耶答言無有求者問何故無人求耶答
曰¶此女有一過罪相師占曰是女後當與五百¶男子共
通所以無求者時估客念言除沙門¶釋子無入我舍者
即往求取女到家未久估¶客結伴欲入海中喚守門者
語言我欲入海¶莫聴男子强入我舍除沙門釋子此是
無過¶答言可爾估客去後沙門於舍乞食是女見已¶語
言共我行欲諸比丘不知白佛佛言此¶舍必有非梵行
汝不應往此女後得病於夜¶命終其家人以莊嚴具合
<pb:KR6s0002_WYG_092-20b>
棄死處時有五百¶羣賊於此處行見是死女即生欲心
便就行¶欲是女先語沙門婆羅門共我行欲以此因¶緣
故墮惡道在彼國北方生作婬龍名毗摩達¶多<md:KR6s0002_T_075-0850a>¶
正報頌曰¶
　　邪婬入地獄　登彼刀葉林¶　熱鐵釘其口
　　洋銅灌入心¶　毒龍碎骨髓　金剛鼠食陰¶
　　銅柱緣上下　鐵牀卧隱⬤
習報頌曰¶
<pb:KR6s0002_WYG_092-21a>
　　昏婬亂情色　受苦無表裏¶　餘業得人身
　　自妻恒背已¶　彼此懐猜忌　孰肯順情㫖¶
　　稍有性靈人　寧得無慙恥
感應緣(略引十/二驗)¶
漢有談生冥婚怪
晉有盧充冥婚¶恠
晉河南有男感女重生恠
晉有¶張世之冥婚恠
<pb:KR6s0002_WYG_092-21b>
晉馮馬子感女重生¶恠
晉桓道愍感婦重生恠
宋韓伯¶子等指廟女像冥婚恠
宋𢎞農人感得¶冥婚恠
齊王奐仕妬殺妾冥報恠
齊¶陳氏害前婦兒冥報恠
唐岐州¶王志冥婚恠
唐印人韋犯誓外私¶冥報恠¶
<pb:KR6s0002_WYG_092-22a>
漢有談生者年四十無婦常感激讀經書通¶夕不卧至
夜半時有一好女年十五六姿¶顔服飾天下無雙來就
談生遂為夫婦言曰¶我不與人同夜君慎勿以火照我
也至三年¶之後乃可照耳談生與為夫婦生一兒已二¶
歳矣不能忍夜伺其寐便盜照視之其腰已¶下肉如人
腰已上但是枯骨婦覺遂去云君¶負我我已垂變身何
不能忍一年而竟相照¶耶談生辭謝涕泣不可復止云
與君雖大<md:KR6s0002_T_075-0850b>¶義今將别離然顧念我兒恐君貧不能自諧¶
<pb:KR6s0002_WYG_092-22b>
活暫逐我去方遺君物談生逐入華堂蘭室¶物器不凡
乃以珠被與之曰可以自給裂取¶談生衣裾留之辭别
而去後談生持被詣市¶睢陽王買之直錢千萬王識之
曰是我女被¶那得在市此人必發吾女塚乃收考談生
談¶生具以實對王猶不信乃往視女塚塚全如¶故乃復
發視果於棺葢下得衣裾呼其兒¶視貎似王女王乃信
之即出談生而復之遂¶以為女壻表其兒為郎中(右一/驗出)
(搜神/記)¶
<pb:KR6s0002_WYG_092-23a>
晉時有盧充范陽人家西三十里有崔少府¶墳二十時
先冬至一日出宅西獵戲¶見有一麞便射之射已麞倒
而復走起充步¶步趂之不覺逺去忽見道北一里門瓦
屋¶四周有如府舍不復見麞到門中有一鈐下¶唱客前
復有一人捉一襆新衣曰府君以¶此衣將迎郎君充便
取著以進見少府語充¶曰尊府君不以僕門鄙陋近得
書為君索小¶女為婚故相迎耳便以書示充父亡時¶充
雖小然已識父手迹便即歔欷無復辭託¶崔便勑内盧
<pb:KR6s0002_WYG_092-23b>
郎已便可使女郎莊嚴就東¶廊至黄昏内白女郎嚴飾
竟崔語充君可至¶東廊既至廊婦已下車立席頭即共
拜時¶為三日供給飲食三日畢謂充曰君可歸去¶若女
有相生男當以相與生女當自㽜養勑¶外數車送客充
便辭出崔送至中門執手¶涕零出門見一獨車駕青牛
又見本所著衣¶及弓箭故在門外尋遣傳教將一人捉
襆衣¶與充相問曰姻授始爾别甚悵恨今致衣<md:KR6s0002_T_075-0850c>¶一襲被
褥自副充便上車去馳如電逝須臾¶至家母問其故充
<pb:KR6s0002_WYG_092-24a>
悉以狀對别後四年三月¶三日充臨水戲忽見傍水有
獨車乍沉乍浮¶既而近岸四坐皆見而充往開其車後
戸¶見崔氏女與其三歳男兒共載女抱兒以還¶充又與
金鋺别并贈詩一首曰¶煌煌靈芝質光麗何猗猗¶華豔
當時顯嘉㑹表神奇¶含英未及秀中夏罹霜萎¶榮耀長
幽滅世路永無施¶不悟隂陽運哲人忽來儀¶今時一别
後何得重㑹時充取兒鋺及詩畢婦車忽然不見充後
乘車詣市¶賣鋺兾有識者有一婢識此鋺還白大家曰¶
<pb:KR6s0002_WYG_092-24b>
市中見一人乘車賣崔女郎棺中金鋺大家¶即是崔氏
親姨母也遣兒視之果如婢言乃¶上車叙其姓名語充
曰昔我姨姊少府女出¶而亡家親痛之贈一金鋺著棺
中可説得鋺¶本末充以事對兒亦悲咽便齎還白母母
即¶令充家迎兒還五親悉集兒有崔氏之狀又¶有似充
之貎兒鋺俱驗姨母曰此我外生¶也即字温休温休者
是幽婚也兒大為郡¶守子孫冠葢相承至今其後植字
子幹有名¶天下(右一驗出/續搜神記)¶
<pb:KR6s0002_WYG_092-25a>
晉武帝世河間郡有男女相悦許相配適既¶而男從軍
積年父母以女别適人無幾而憂¶死男還悲痛乃至塚
所始欲哭之叙哀而已¶不勝其情遂發塚開棺即時穌活
因負還家¶將養數日平復其夫乃往求之其人不還<md:KR6s0002_T_075-0851a>¶曰
卿婦已死天下豈聞死人可復活耶此¶天賜我非卿婦
也於是相訟郡縣不能決以¶讞廷尉廷尉奏以精誠之
至感於天地故死¶而更生在常理之外非禮之所處刑
之所¶裁斷以還開塚者(此驗出/搜神記)¶
<pb:KR6s0002_WYG_092-25b>
晉時武都太守李仲文在郡䘮女年十八權¶假葬郡城
北有張世之代為郡世之男字子¶長年二十侍從在廄
中夢一女年可十七八¶顔色不常自言前府君女不幸
早亡㑹今當¶更生心相愛樂故來相就如此五六夕忽
然¶晝見衣服薫香殊絶遂為夫妻寢息衣皆有¶汙如處
女焉後仲文遣婢視女墓因過世之¶婦相聞入廐中見
此女一隻履在子長⬤下¶取之啼泣呼言發塚持履歸
以示仲文仲文¶驚愕遣問世之君兒何由得亡女履耶
<pb:KR6s0002_WYG_092-26a>
世之¶呼問兒具陳本末李張竝謂可恠發棺視之¶女體
已生肉顔姿如故右脚有履左脚無也¶自爾之後遂死
肉爛不得生萬恨之心當復¶何言泣涕而别¶
晉時東平馮孝將為廣州太守兒名馬子年¶二十餘獨
卧廐中夜夢見女子年十八九言¶我是前太守北海徐
𤣥方女不幸早亡亡來¶出入四年為鬼所枉殺案主録
當八十餘聴¶我更生要當有依馬子乃得生活又應為
君¶妻能從所委見救活不馬子答曰可爾與馬¶子尅期
<pb:KR6s0002_WYG_092-26b>
當出至期日牀前地頭髪正與地平¶令人掃去逾分明
始悟是所夢見者遂屏除¶左右人便漸漸額出次頭面
出一次項形體¶頓出馬子便令坐對㯓上陳説語言奇
妙非<md:KR6s0002_T_075-0851b>¶常遂與馬子寢息每誡云我尚虚自飾問¶何時得
出答曰出當得本生生日尚未至遂¶往廄中言語聲音
人皆聞之女計生日至女¶具教馬子出已養之方法語
畢拜去馬子從¶其言至日以丹雄雞一隻黍飯一盤清
酒一¶升醊其䘮前去廄十餘步祭訖掘棺出開¶視女身
<pb:KR6s0002_WYG_092-27a>
體貎全如故徐徐抱出著氈帳中唯¶心下微暖口有氣
令婢四人守養䕶之常以¶青羊乳汁瀝其兩眼始開口
能咽粥積漸能¶語二百日中持杖起行一朞之後顔色
肌膚¶氣力悉復常乃遣報徐氏上下盡來選吉日¶下禮
娉為夫婦生二男一女長男字元慶永¶嘉初為祕書郎
中小男字敬度作太傅掾¶女適濟南劉子彦徴士延世
之孫(右二驗出/續搜神記)¶
晉桓道愍者譙人也晉隆安四年䘮婦道愍¶内顧甚篤
<pb:KR6s0002_WYG_092-27b>
纒痛無已其年夜始寢視屏風上¶見有人手驚起炳炬
照屏風外乃其婦也形¶貎莊飾具如生平愍了不畏懼
遂引共卧¶言語往還陳叙存亡愍曰卿亡來初無音影¶
今夕那得忽還答曰欲還何極人神道殊¶各有司屬無
由自任耳新婦生時差無餘罪¶正恒疑君憐愛婢使以
此妬忌之心受報地¶獄始獲免脱今當受生為人故來
與君别也¶愍曰當生何處可得相尋知不答曰但知當¶
生不測何處一為世人無容復知宿命何由¶相尋求耶
<pb:KR6s0002_WYG_092-28a>
至曉辭去涕泗而别愍送至步廊¶下而歸已而方大怖
懼恍惚積日¶
宋咸寧中太常卿韓伯子某㑹稽内史王藴¶子某光禄
大夫劉躭子某同遊蔣山廟<md:KR6s0002_T_075-0851c>¶有數婦人像甚端正某等
醉各指像以妻疋¶配戲弄之即以其夕三人同夢蔣侯
遣傅¶教相聞曰家子女竝醜陋而猥蒙榮顧輒剋¶某月
某日悉相迎某等以其夢指適異常試¶往相問而果各
得此夢符協如一於是大¶懼備三牲詣廟謝罪乞哀又
<pb:KR6s0002_WYG_092-28b>
俱夢蔣侯親來¶降已曰君等既以顧之實貪今對期垂¶
及豈容方更中悔經少時竝亡(右此一驗/出志恠傳)¶
宋時𢎞農華陰潼鄉陽首里人也服八石得¶水道仙為
河伯幽明録曰餘杭縣南有上湘¶湘中央作塘有一人
乘馬看戲將三四人至¶岑村飲酒小醉暮還時炎熱因
下馬入水中¶枕石眠馬斷走歸從又悉追馬至暮不及¶
眠覺日已向晡不見人馬見一婦來年可十¶六七一女
郎再拜日既向暮此間大可畏¶君作何計問女郎姓何
<pb:KR6s0002_WYG_092-29a>
那得忽相聞復有¶一年少年可十三四甚了了乘新車
車後二¶十人至呼上車云大人暫欲相見因⬤車而¶去
道中路駱驛把火尋城郭邑居至便入¶城進㕔事上有
信旛題云河伯信見一人年¶三十許顔容如畫侍衛繁
多相對欣然勑行¶酒炙云僕有小女乃聰明欲以給君
箕箒此¶人知神敬畏不敢拒逆便勑備辦令就郎中¶婚
承白已辦送絲布單衣及紗袷絹裙紗衫¶褌履屐皆精
好又給十小吏青衣數十人婦¶年可十八九姿容婉媚
<pb:KR6s0002_WYG_092-29b>
便成三日後大㑹客¶拜閤四日云禮既有限當發遣去
婦以金甌¶麝香囊與壻泣涕而分又與錢十萬藥¶方三
卷云可以施功布徳復云十年當相迎<md:KR6s0002_T_075-0852a>¶此人歸家遂不
肯别婚辭親出家作道人所¶得三卷方者一卷脉經一
卷湯方一卷丸方¶周行救療皆致神驗後母老邁兄䘮
因還婚¶宦(右此一驗/出搜神記)¶
齊瑯邪王奐仕齊至尚書左僕射甚信釋¶典而妬忌之
⬤便妄怒嘗在齋内使¶愛妾治髭忽有烏銜黄梅過庭
<pb:KR6s0002_WYG_092-30a>
而墜奐猜¶妾有宻期擲果為戲使奴出外覘視遇見一¶
士向㰚私遊奴即往㩒捉而此人言瞋汙¶媟便邇迸走
奴還白之奐謂彌用有實苦¶加覈問妾備自陳終不見
察即遣下階笞殺¶之妾解衣誓曰今日之死實為枉横
若有人¶天道當令官知爾後數見妾来訴怨俄而出¶為
雍州刺史性漸狂異如有慿焉無故打殺¶小府長史劉
興祖誣其欲反為御史中丞孔¶稚珪所奏世祖遣中書
舍人吕文顯直閤將¶軍曹道剛領齊伏兵收奐奐子彪
<pb:KR6s0002_WYG_092-30b>
素稱凶¶剽及女壻殷叡遂勸奐曰曹吕今来不見真¶勑
恐為奸變政宜録取馳以奏聞奐納之便¶配千餘人仗
閉門拒守彪遂取與官軍戰¶彪敗而走寧蠻長使裴叔
業於城内舉兵攻¶奐斬之時人以為妾之報也(右二驗/出㝠祥)
(記/)¶
宋東海徐某甲前妻許氏生一男名鐵臼而¶許亡某甲
改娶陳氏陳氏凶虐志滅鐵臼陳¶氏産一男生而咒之
曰汝若不除鐵臼非¶吾子也因之名曰鐵杵欲以杵擣
<pb:KR6s0002_WYG_092-31a>
鐵臼也¶於是捶打鐵臼備諸苦毒饑不給食寒不加¶絮
某甲性闇弱又多不在後妻恣意行其暴¶酷鐵臼竟以
凍餓病杖而死時年十六亡<md:KR6s0002_T_075-0852b>¶後旬餘鬼忽還家登陳牀
曰我鐵臼也實無¶片罪横見殘害我母訴怨於天今得
天曹符¶來取鐵杵當令鐵杵疾病與我遭苦時同將¶去
自有期日我今停此待之聲如生時家人¶賔客不見其
形皆聞其語於是恒在屋梁¶上住陳氏跪謝搏頰為設
祭奠鬼云不須如¶此餓我令死豈是一餐所能對謝陳
<pb:KR6s0002_WYG_092-31b>
夜中¶竊語道之鬼厲聲曰何敢道我今當斷汝屋¶棟便
聞鋸聲屑亦隨落拉然有響如棟實¶崩舉家走出炳燭
照之亦了無異鬼又罵鐵¶杵曰汝既殺我安坐宅上以
為快也當燒汝¶屋即見火然烟熖大猛内外狼狽俄爾
自滅¶茅茨儼然不見虧損日日罵詈時復歌云桃¶李華
嚴霜落奈何桃李子嚴霜早落已聲甚¶傷切似是自悼
不得成長也於時鐵杵六歳¶鬼至便病體痛腸大上氣
妨食鬼屢打之¶處處青⬤月餘而死鬼便寂然(右一驗/出怨䰟)
<pb:KR6s0002_WYG_092-32a>
(志/)¶
唐顯慶三年⬤州⬤山縣王志任益州縣令¶考滿還鄉
有在室女面貎端正未有婚娉在¶道身亡停在綿州殯
殮居棺寺停累月寺中¶先有學生停一房内夜初見此
亡女來入房¶内莊飾華麗具申禮意欲慕相就學生容¶
納相知經月女與學生一面銅鏡巾櫛各一¶念欲上道
女共學生具展哀情宻共辭别家¶人求覔此物不得令
遣巡房求之於學生房¶覔得令遣左右縛打此人將為
<pb:KR6s0002_WYG_092-32b>
私盜學生具¶説逗留口云非唯得孃子此物兼留下¶二
衣共某辭别留為信物令遣人開棺檢求¶果無此衣兼
見女身似人幸處既見此徴遣<md:KR6s0002_T_075-0852c>¶人解放借問此人君居
何處答云本是岐州¶人因從父南任父母俱亡權遊諸
州學問不¶久當還令給衣馬莊束同歸將為女夫憐¶愛
甚重(見西明寺僧法雲本/鄉梓州具説如是)¶
唐武徳中印人姓韋與一婦人言誓期不相¶負累年寵
衰婦人怨恨韋懼其反已自縊殺¶之後數日韋身徧癢
<pb:KR6s0002_WYG_092-33a>
因發⬤瘡而死韋孝諧¶説向臨云是某從兄(右一驗出/冥報記)¶
　
　
　
　
　
　
　
<pb:KR6s0002_WYG_092-33b>
　
　
　
　
　
　
　
　法苑珠林卷九十二
<pb:KR6s0002_WYG_092-34a>
音釋
　玃(厥縛/切)⬤(即委切/鳥喙也)郿(旻悲切/縣名)賃(女禁切/借也)忳(徒渾/切)涪(房/尤)
　(切州/名)游徼(徼吉弔切游/徼邏卒也)豘(徒渾切/小豕也)膊(伯各切/肩甲也)姒(序姊/切姓)
　(也/)逶迤(逶邕危切迤余支/切逶迤委曲貌)蹶(姑衞切/僵也)鈇(風無切/斧也)鏑(丁/厯)
　(切矢/鋒也)刳(空胡切/剖也)俎(壯所切以几/盛牲體者)廐(居又切/馬舍也)睢(宣佳切/睢陽縣)
　(名/)襆(逢玉切/帕也)歔欷(歔休居切欷香衣切歔/欷悲泣氣咽抽息也)讞(疑戰切/議也)
　㯓(託盍切/牀也)醊(株劣切醊祭/以酒沃地也)譙(慈焦切/國名)猥(鄔賄切/鄙也)袷(訖/洽)
　(切夾/衣也)婉媚(婉委逺切媚明秘/切婉媚美悦也)覘(癡廉切/闚視也)㰚(力支切/蕃也)媟
<pb:KR6s0002_WYG_092-34b>
　(先結切/嬻也)拉(落答切/摧也)狼狽(狼盧當切狽搏葢/切狼狽猝遽也)⬤(於敢切/黒也)
　櫛(側瑟切梳/枇縂名也)縊(於計切/經死也)
