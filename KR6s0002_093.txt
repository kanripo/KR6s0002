# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_073-0838a>
#+PROPERTY: JUAN 93

<pb:KR6s0002_WYG_093-1a>
欽定四庫全書
　法苑珠林卷九十三
　　　　　　　　　　　　唐　釋道世　撰
　十惡篇第八十四之四
　　妄語部
　　　¶述意¶
惟夫稟形人世逢斯穢濁之時受質偽身¶恒作虚妄之
境所以妄想虚構惑倒交懐¶違心背境出語皆虚誑惑
<pb:KR6s0002_WYG_093-1b>
前人令他妄解致¶使萬苦爭纒百憂總萃種虚妄之因
感得輕¶賤之報地獄重苦更加湯炭迷法亂真實由¶妄
語也¶
　　　引證¶
又正法念經偈云¶
　　妄語言説者　惱一切衆生¶　彼常如黑暗
　　有命亦同死¶　語刀自割舌　云何舌不墮¶
　　若妄語言説　則失實功徳¶　若人妄説語
<pb:KR6s0002_WYG_093-2a>
　　口中有毒虵¶　刀在口中住　炎火口中然¶
　　口中毒是毒　地上毒非毒¶　口毒割衆生
　　命終墮地獄¶　若人妄語説　自口中出膿¶
　　舌則是泥濁　舌亦如熾火¶　若人妄讒語
　　彼人⬤輕賤<md:KR6s0002_T_075-0853a>¶　為善人捨離　天則不攝䕶¶
　　常憎嫉他人　與諸衆生惡¶　方便惱亂他
　　因是入地獄
又優婆塞戒經偈云¶
<pb:KR6s0002_WYG_093-2b>
　　若復有人　　樂於妄語　　是人現得¶
　　惡口惡色　　所言雖實　　人不信受¶
　　衆皆憎惡　　不喜見之　　是名現世¶
　　惡業之報　　捨此身已　　入於地獄¶
　　受大苦楚　　饑渴熱惱　　是名後世¶
　　惡業之報　　若得人身　　口不具足¶
　　所説雖實　　人不信受　　見者不樂¶
　　雖説正法　　人不樂聞　　是一惡人¶
<pb:KR6s0002_WYG_093-3a>
　　因緣力故　　一切外物　　資生減少
以此證知妄語之人三世受苦又禪祕要經¶云若有四
衆於佛法中為利養故貪求無¶厭為好名聞而假偽作
惡實不坐禪身口¶放逸行放逸行貪利養故自言坐禪
如是比¶丘犯偷蘭遮過時不説自不改悔經須臾間¶即
犯十三僧殘若經一日至於二日當知此¶比丘是天人
中賊羅刹魁膾必墮惡道犯大¶重罪若比丘比丘尼實
不見白骨自言見白¶骨乃至阿那般那是比丘比丘尼
<pb:KR6s0002_WYG_093-3b>
誑惑諸天¶龍鬼神等此惡人輩是波旬種為妄語故自¶
説言我得不淨觀乃至頂法此妄語人命終¶之後疾於
電雨必定當墮阿鼻地獄壽命一¶劫從地獄出墮餓鬼
中八千歳時啗熱鐵丸¶從餓鬼出墮畜生中生恒負重
死復剥皮¶經五百生還生人中聾盲瘖瘂癃殘百病¶以
為衣服如是經苦不可具説又正法念經<md:KR6s0002_T_075-0853b>¶偈云¶
　　甘露及毒藥　皆在人舌中¶　甘露謂實語
　　妄語則為毒¶　若人須甘露　彼人住實語¶
<pb:KR6s0002_WYG_093-4a>
　　若人須毒者　彼人妄語説¶　毒不決定死
　　妄語則決定¶　若人妄語説　彼得言死人¶
　　妄語不自利　亦不益他人¶　若自他不樂
　　云何妄語説¶　若人惡分别　喜樂妄説語¶
　　死墮火刀上　得如是苦惱¶　毒害雖甚惡
　　唯能殺一身¶　妄語惡業者　百千身被壊
又佛説須頼經云佛言夫妄言者為自欺身¶亦欺他人
妄言者令人身臭心口無信令其¶心惱妄言者令其口
<pb:KR6s0002_WYG_093-4b>
臭令其身色天神所¶棄妄言者亡失一切諸善根本於
己愚冥迷¶失善路妄言者一切惡本斷絶善行閒居¶之
本又正法念經閻羅王責䟽罪人説偈¶云¶
　　實語得安樂　實語得湼槃¶　妄語生苦果
　　今来在此受¶　若不捨妄語　則得一切苦¶
　　實語不須買　易得而不難¶　實非異國來
　　非從異人求¶　何故捨實語　喜樂妄語説¶
　　妄語言説者　是地獄因緣¶　因緣前已作
<pb:KR6s0002_WYG_093-5a>
　　唱喚何所益¶　妄語第一火　尚能燒大海<md:KR6s0002_T_075-0853c>¶
　　況燒妄語人　猶如燒草木¶　若人捨實語
　　而作妄言説¶　如是癡惡人　棄寳而取石¶
　　若人不自愛　而愛於地獄¶　自身妄語火
　　此處自燒身¶　實語甚易得　莊嚴一切人¶
　　捨實語妄語　癡故到此處
又智度論説偈云¶
　　實語第一戒　實語升天梯¶　實語小如大
<pb:KR6s0002_WYG_093-5b>
　　妄語入地獄
又薩婆多論云不妄語者若説法議論傳語¶一切是非
莫自稱為是常令推寄有本則¶過也不爾斧在口中又
十誦律云若¶語高姓人云是下賤若兩眼人云是一眼
竝¶得妄語又語一眼人汝是瞎眼人竝得輕惱¶他罪¶
正報頌曰¶
　　妄語誑人巧　地獄受罪拙¶　燄鋸解其形
　　熱鐵耕其舌¶　灌之以洋銅　磨之以剛鐵¶
<pb:KR6s0002_WYG_093-6a>
　　悲痛碎骨髓　呻吟常嗚咽
習報頌曰¶
　　妄語入三塗　三塗罪已決¶　餘業生人道
　　被謗常憂結¶　還為他所誑　恨心如火熱¶
　　智者勿尤人　驗果因須滅
　<md:KR6s0002_T_075-0854a>¶¶¶¶¶¶惡口部
　　　¶述意¶
凡夫毒熾恚火常然逢緣起障觸境生瞋所¶以發言一
<pb:KR6s0002_WYG_093-6b>
怒衝口燒心損害前人痛於刀割¶乖菩薩之善心違如
來之慈訓故業報差别¶經偈言¶
　　麤言觸惱人　好發他陰私¶　剛强難調伏
　　生燄口餓鬼
　　　引證¶
如智度論云或有餓鬼先世惡口好以麤¶言加彼衆生
衆生憎惡見之如讐以此罪¶故墮餓鬼中又法句經云
雖為沙門不攝身¶口麤言惡説多所中傷衆所不愛智
<pb:KR6s0002_WYG_093-7a>
者不¶惜身死神去輪轉三塗自生自死苦惱無¶量諸佛
賢聖所不愛惜假令衆生身雖無過¶不慎口業亦墮惡
道故智度論云時有一鬼¶頭似豬頭臭蟲從口出身有
金色光明是鬼¶宿世作比丘惡口罵詈客比丘身持淨
戒故¶身有光明口有惡言故臭蟲從口出増一阿¶含經
云寧以利劒截割其舌不以惡言麤語¶墮三惡道¶又䕶
口經云過去迦葉如來出現於世敷¶説法教教化已周
於無餘泥洹界而般涅槃¶後時有三藏比丘名曰黄頭
<pb:KR6s0002_WYG_093-7b>
衆僧告勑一切<md:KR6s0002_T_076-0854b>¶雜使不令卿涉但與諸後學者説諸妙
法時¶三藏比丘内心輕懱不免僧命便與後學敷¶顯經
義喚授者義曰速前象頭次喚第二者¶曰馬頭復喚駱
駝頭驢頭豬頭羊頭師子頭¶虎頭如是喚衆獸之𩔖不
可稱數雖授經義¶不免其罪身壊命終入地獄中經厯
數千萬¶劫受苦無量餘罪未畢從地獄出生大海中¶受
水性形一身百頭形體極大異𩔖見之皆¶悉馳走¶又出
曜經云昔佛在世時尊者滿足詣餓鬼¶界見一餓鬼形
<pb:KR6s0002_WYG_093-8a>
狀醜陋見者毛豎莫不畏¶懼身出熾焰如大火聚口出
蛆蟲膿血¶流溢臭氣叵近或口出火長數十丈或眼¶耳
鼻身體支節放諸火燄長數十丈脣口垂¶倒像如野豬
身體縱廣一由旬地手自抓¶摑舉聲嘷哭馳走東西滿
足見問汝作¶何罪今受此苦餓鬼報曰吾昔出家戀著
房¶舍慳貪不捨自恃豪族出言臭惡若見持戒¶精進比
丘輒復罵辱戾口戾眼或戾是非故¶受此苦寧以利刀
自割其舌積劫受苦不以¶一日罵謗精進持戒比丘尊
<pb:KR6s0002_WYG_093-8b>
者若還閻浮提¶地時以我形狀誡諸比丘善䕶口過勿
妄出¶言見持戒者念宣其徳自我受此餓鬼形来¶數千
萬歳常受此苦却後命終當入地獄説¶此語已嘷哭投
地如太山崩天翻地覆斯¶由口過故使然矣¶又百緣經
云有長者婦懐妊身體臭穢都不¶可近年滿生兒連骸
骨立羸瘦憔悴不可¶目視又多糞屎塗身而生年漸長
大不欲在<md:KR6s0002_T_076-0854c>¶家貪嗜糞穢不肯捨離父母諸親惡不欲見¶
驅令逺舍使不得近即便在外常食糞穢諸¶人見已因
<pb:KR6s0002_WYG_093-9a>
為立字名嚪婆羅值佛出家得羅¶漢果由過去世時有
佛出世名拘留孫出家¶為寺主有諸檀越洗浴衆僧訖
復以香油塗¶身有一羅漢寺主見以瞋恚罵詈汝出家¶
人香油塗身如似人糞塗汝身上羅漢愍之¶為現神通
寺主見已懴悔辭謝願除罪咎緣¶是惡罵五百世中身
常臭穢不可附近由昔¶出家向彼悔故今得值我出家
得道是故衆¶生應䕶口業莫相罵辱¶又賢愚經云昔佛
在世時與諸比丘向毗舍¶離到梨越河見人捕魚網得
<pb:KR6s0002_WYG_093-9b>
一魚身有百¶頭有五百人挽不出水是時河邉有五百
人¶而共放牛即借挽之千人併力方得出水見¶而恠之
衆人競看佛與比丘往到魚所而問¶魚言汝是迦毗梨
不魚答言是復問魚言¶教匠汝者今在何處魚答佛言
墮阿鼻獄¶阿難見已問其因緣佛告阿難乃往過去迦¶
葉佛時有婆羅門生一男兒字迦毗梨聰明¶博達多聞
第一父死之後其母問兒汝今高¶朗世間頗有更勝汝
不兒答母言沙門殊¶勝我有所言往問沙門為我解説
<pb:KR6s0002_WYG_093-10a>
令我開解¶彼若問我我不能答母即語言汝今何不¶學
習其法兒答母言若欲習者當作沙門我¶是白衣何緣
得學母語兒言汝今且可偽作¶沙門學達還家兒受母
教即作比丘經少時¶間學通三藏還來歸家母復問兒
今得勝¶未兒答母言由未勝也母語兒言自今已<md:KR6s0002_T_076-0855a>¶往若
共談論儻不如時便可罵辱汝當得¶勝兒受母教後論
不如便罵言汝等沙門愚¶騃無識頭如獸頭百獸之頭
無不比之緣是¶罵故今受魚身一身百頭駝驢牛馬豬
<pb:KR6s0002_WYG_093-10b>
羊犬¶等衆獸之頭無不備有阿難問佛何時當得¶脱此
魚身佛告阿難此賢劫中千佛過去猶¶故不脱此魚身
也以是因緣身口意業不可¶不慎又王𤣥筞行傳云佛
在世時毗耶¶梨城觀一切衆生有苦惱者即欲救拔乃¶
觀見此國有雞越吒二衆總五百人於婆¶羅俱末底河
網得摩竭大魚十有八¶首三十六眼其頭多獸(自外/同前)佛
為説法魚¶聞法已便即命終得生天上而為天子却觀¶
本身是大魚蒙佛説法遂得生天乃持諸種¶香華瓔珞
<pb:KR6s0002_WYG_093-11a>
寳珠從天而下至佛供養於時二¶衆竝發心悔過即於
俱末底河北一百餘步¶燒焚魚網銅瓶盛灰埋之向説
法處於上¶起塔尊像儼然至今現在雕飾如法覩者生¶
善¶又百緣經云昔佛在世時波斯匿王婦末利¶夫人産
生一女字曰金剛面貎極醜身體麤¶澀猶如虵皮頭髪
麤强猶如馬尾王見不¶喜勑閉⬤宫不令出外年漸長
大任當嫁¶娶便遣一臣推覔一人本是豪族今貧乏¶者
卿可將来臣受勑已覔得付王王將屏處¶密私語言聞
<pb:KR6s0002_WYG_093-11b>
卿豪族今者貧窮我有一女面¶貎極醜卿幸納受當相
供給時此貧人跪白¶王曰正使大王以狗見賜亦不敢
違豈況¶王女末利所生王即妻之為造宅舍門戸七<md:KR6s0002_T_076-0855b>¶重
王囑女夫自捉户鉤出入牢閉勿使¶人見王出財物供
給女壻無所乏少拜為大¶臣後與豪貴共為邑㑹聚㑹
之契令婦共¶⬤自餘諸人各將婦来唯此大臣獨不將¶
赴衆人疑恠彼人婦者或能端正或可極醜¶不能顯現
是以不來復於後㑹密共勸酒令¶使醉卧解取門鉤遺
<pb:KR6s0002_WYG_093-12a>
其五人造家往看至¶家開門婦疑非夫内自剋責懊惱
而言我宿¶何罪為夫幽閉不覩日月即便至心遥禮世¶
尊願佛慈悲来到我前暫救苦厄佛知其意¶即於女前
地中涌出紺髪相現其女舉頭¶見佛髪相敬心歡喜女
髪自然如紺青色佛¶漸現面女心倍喜面復端正惡相
麤皮自然¶化滅佛悉現身令盡見之更増歡喜身體¶端
正猶如天人佛便為説種種法要得須陀¶洹果時佛去
後五人入見端正少雙觀看已¶竟還閉門戸繫鉤本處
<pb:KR6s0002_WYG_093-12b>
其人還家見婦端正¶欣然問言汝是何人婦答夫言我
是汝婦¶夫即語言汝前極醜何緣端正乃爾婦便白¶夫
具説上事婦復向夫我欲見王汝當為我¶通白消息夫
往白王女郎今者欲來相見王¶答女夫莫道此事急當
牢閉慎勿令出女夫¶白王女郎今者蒙佛威神便得端
正天女無¶異王聞是巳即遣往迎見女端正歡喜無量¶
將詣佛所而白佛言不審此女宿種何福乃¶生豪貴而
復醜陋佛告王言乃往過去波羅¶柰國有一長者恒常
<pb:KR6s0002_WYG_093-13a>
供養一辟支佛身體¶醜陋時長者家有一小女見辟支
佛惡心罵¶言面貎醜陋身皮麤惡何期可憎時辟支佛<md:KR6s0002_T_076-0855c>¶
欲入涅槃便現神力作十八變其女見已即¶時自責求
哀懴悔緣於過去罵辟支故生常¶醜陋由還懴悔今得
端正以供養故所生之¶處豪尊富貴快樂無極¶又興起
行經云釋迦過去以惡語道迦葉禿¶頭沙門何有佛道
故今六年受日食一麻一¶米大豆小豆苦行¶又四分律
云佛告諸比丘往古世時得刹尸¶羅國婆羅門有牛晝
<pb:KR6s0002_WYG_093-13b>
夜養飤刮刷摩抆時得¶刹尸羅國復有長者牛於城市
街巷徧自唱¶言誰有力牛與我力牛共駕百車䞈金千
兩¶時婆羅門牛聞唱聲自念此婆羅門晝夜餧¶飤我刮
刷摩抆我今宜當盡力自竭取彼千¶兩金報此人恩時
彼牛即語婆羅門汝今當¶知得刹尸羅國中有長者作
是唱言誰有牛¶與我牛共駕百車䞈金千兩主今可往
至彼¶長者家語言我有牛可與汝牛共駕百車䞈¶金千
兩時婆羅門即往至長者家語言我有¶牛可與汝牛共
<pb:KR6s0002_WYG_093-14a>
駕百車䞈金千兩長者報言¶今正是時婆羅門即牽己
牛與長者牛共駕¶百車䞈金千兩時多人觀看婆羅門
於衆¶人前作毁呰語一角可牽時牛聞毁呰語即¶慙愧
不肯出力與對諍競於是長者牛勝婆¶羅門牛不如輸
金千兩時婆羅門語彼牛¶言我晝夜餧飤摩抆刮刷望
汝當與我盡¶力勝彼牛云何今日反更使我輸金千兩
耶¶牛語婆羅門言汝於衆人前毁呰我言一¶角可牽使
我慙愧於衆人是故不能復出力¶與彼競駕若能改往
<pb:KR6s0002_WYG_093-14b>
言更不名字形相我<md:KR6s0002_T_076-0856a>¶者便可往語彼長者言能更與我
牛共駕百¶車者更倍出二千兩金婆羅門語牛言勿復¶
令我更輸二千兩金牛報婆羅門言汝勿復¶在衆人前
毁呰我言一角可牽於衆人前當¶讚歎我好牽端嚴好
角時婆羅門至彼長者¶家語言能更與我牛共駕百車
者䞈二千¶兩金長者報言今正是時時婆羅門牛與¶長
者牛共駕百車䞈二千兩金多人共看¶時婆羅門於衆
人前讚歎言好牽端嚴好角¶牛聞此語即便勇力與彼
<pb:KR6s0002_WYG_093-15a>
競駕婆羅門牛得¶勝長者牛不如婆羅門得二千兩金
爾時佛¶語諸比丘凡人欲有所説當説善語不應説¶惡
語善語者善惡語者自生熱惱是故諸比¶丘畜生得人
毁呰猶自慙愧不堪進力況復¶於人得他毁辱能不有
慙愧故成實論云若¶人惡口種種罵詈隨語受報¶又修
行道地經偈云¶
　　口癡而心剛　不柔無善言¶　常懐惡兩舌
　　不念人善利¶　所言不了了　藏惡在於心¶
<pb:KR6s0002_WYG_093-15b>
　　如灰覆炭火　設躡燒人足¶　其語常柔和
　　順從言可人¶　言行而相副　心身不傷人¶
　　譬如好華樹　成實亦甘美¶　佛尊解説是
　　心口之謀相
又百緣經云爾時世尊初始成佛便欲教化¶諸龍王故
即便往至須彌山下現比丘形端¶坐思惟時有金翅鳥
王入大海中捉一小龍¶還須彌頂規欲食啗時彼小龍
命故未斷遥<md:KR6s0002_T_076-0856b>¶見比丘端坐思惟至心求哀尋即命終生
<pb:KR6s0002_WYG_093-16a>
舍¶衛國婆羅門家名曰負梨端正殊妙世所¶希有因為
立字名須菩提年漸長大智慧聰¶明無有及者唯甚惡
性凡所眼見人及畜¶生則便瞋罵未曽休廢父母親屬
皆共厭患¶無喜見者遂便捨家入山林中乃見鳥¶及以
草木風吹動揺亦生瞋恚終無喜心時¶有山神語須菩
提言汝今何故捨家来此山¶林之中既不修善則無利
益虛自疲苦¶今有世尊在祇洹中有大福徳能教衆生
修¶善斷惡今若至彼必能除汝瞋恚惡毒時須¶菩提聞
<pb:KR6s0002_WYG_093-16b>
山神語即生歡喜尋問之曰今者¶世尊為在何處答曰
汝但瞑目我自將汝¶至世尊所時須菩提用山神語瞑
目須臾¶不覺自然在祇洹中見佛世尊三十二相八¶十
種好光明普曜如百千日心懐歡喜前禮¶佛足却坐一
面佛即為説瞋恚過惡愚癡煩¶惱燒滅善根増長衆惡
後受果報墮在地獄¶備受苦痛不可稱計設復得脱或
作龍虵羅¶刹鬼神心常含毒更相殘害時須菩提聞世¶
尊説是語巳心驚毛豎尋自悔責即於佛前¶懴悔罪咎
<pb:KR6s0002_WYG_093-17a>
豁然獲須陀洹果心懐喜悦¶即入道次佛即聴許善來
比丘鬚髪自落法¶服著身便成沙門精進修習得阿羅
漢果¶諸天世人所見敬仰時諸比丘見是事已請¶説本
緣佛告比丘此賢劫中有佛出世號曰¶迦葉於彼法中
有一比丘常行勸化一萬歳¶中將諸比丘處處供養於
後時間僧有少緣¶竟不隨從便出惡罵汝等佷戾似如
毒龍作<md:KR6s0002_T_076-0856c>¶是語已尋即出去以是業緣五百世中受毒¶龍
身心常含毒觸嬈衆生今雖得人宿習¶不除故復生瞋
<pb:KR6s0002_WYG_093-17b>
佛告比丘欲知爾時勸化比¶丘惡口罵者今須菩提是
由於爾時供養僧¶故今得值我出家得道比丘聞已歡
喜奉¶行¶又百緣經云佛在世時王舍城中有一長者¶財
寳無量不可稱計其婦足滿十月便欲産¶子然不肯出
尋重有身足滿十月復産一子¶先懐者住在右脇如是
次第懐妊九子各滿¶十月而産唯先一子故在胎中不
肯出外其¶母極患設諸湯藥以自療治病無降損囑及¶
家中我腹中子故活不死今若設終必開我¶腹取子養
<pb:KR6s0002_WYG_093-18a>
育其母於時不免所患即便命終¶時諸眷屬載其尸骸
詣諸塚間請太醫耆婆¶破腹看之得一小兒形狀故小
頭鬚皓白俯¶僂而行四向顧視語諸親言汝等當知我¶
由先身惡口罵辱衆僧故處此熟藏中經六¶十年受是
苦惱難可叵當諸親聞已號啼悲¶哭不能答之爾時世
尊遥知此兒善根已熟¶將諸大衆往到尸所告小兒言
汝是長老比¶丘不答言實是第二第三亦如是問故言¶
道是時諸大衆見此小兒與佛對答各懐疑¶惑前白佛
<pb:KR6s0002_WYG_093-18b>
言今此老兒宿造何業在腹髪白¶俯僂而行復與如来
共相答問¶爾時世尊告諸大衆此賢劫中有佛出世¶號
曰迦葉有諸比丘夏坐安居衆僧和合¶差一比丘年在
老耄為僧維那共立制限於¶此夏坐要得道者聴其自
恣若未得者不<md:KR6s0002_T_076-0857a>¶聴自恣今此維那獨不得道僧皆不聴
布薩¶自恣心懐懊惱而作是言我獨為爾營理僧¶事令
汝等輩安隱行道今復還返更不聴¶自恣布薩羯磨即
便瞋恚罵辱衆僧尋即牽¶捉閉著室中作是唱言使汝
<pb:KR6s0002_WYG_093-19a>
等輩常處暗冥¶不見光明如我今者處此暗室作是語
已自¶戮命終墮地獄中受大苦惱今始得脱故在¶胎中
受是苦惱衆僧聞已各䕶三業厭離生¶死得四沙門果
者有發辟支佛心者有發無¶上菩提心者時諸親屬還
將老兒詣家養育¶年漸長大放令出家得阿羅漢果佛
告比丘¶緣於往昔供養衆僧及作維那營理僧事故¶今
得值我出家得道比丘聞已歡喜奉行¶
正報頌曰¶
<pb:KR6s0002_WYG_093-19b>
　　惡口如毒箭　著物則破傷¶　地獄開門待
　　投之以鑊湯¶　割舌令自啗　楚毒難思量¶
　　若與身無益　慎口也何妨
習報頌曰¶
　　惡口多觸忤　地獄被燒然¶　人中有餘報
　　還聞刀劍言¶　設令有談論　諍訟被他怨¶
　　往報甘心受　改惡善自祥
感應緣(略引/一驗)¶
<pb:KR6s0002_WYG_093-20a>
唐雍州醴泉縣東陽鄉人楊師操至貞觀初¶任司竹監
後因公事遷任藍田縣尉貞觀¶二十一年為身老還家
躬耕為業然操立¶性毒惡暴口但一生已來喜見人過
每鄉¶人有事即録告官縣司以操曽在朝流亦與<md:KR6s0002_T_076-0857b>¶顔色
然操長惡不改數忤擾官司覔鄉人¶事過無問大小恒
生恐嚇於自村社之内無¶事横生整理大小譏訶是非
浪作但有牛羊¶縱暴士女相爭即將向縣縣令裴瞿曇
用為¶煩碎初二三⬤與理後見事繁不與理操後¶經州
<pb:KR6s0002_WYG_093-20b>
或上表聞徹惡心日盛人皆不喜見¶但操自知性惡亦
向人説云吾性多急暴口¶從武徳已来四度受戒持行
禮拜日誦經論¶化人為善然有大小侵已操不能忍後
至永¶徽元年四月七日夜忽有一人從東來騎白¶馬著
青衣直到操門見遂共温涼訖人云¶東陽太監故遣我
追你為你自生已來毒¶心纒縛不能忍捨逢人即説勸
善已身持戒¶不全慳貪不施自道我有善心供養三寳¶
然未曽布施片財雖口云慙愧心中即生别¶計惑亂凡
<pb:KR6s0002_WYG_093-21a>
俗為此喚汝須臾不見來人操身¶在門忽然倒地口不
能言唯心上少暖家¶人轝將入舍臥經宿不穌然操已
到東陽都¶録處於時府君大衙未散操遂私行曹司¶皆
有机案牀席甚大精好亦有囚人或著枷¶鎻或露頭散
腰或坐立行住如是罪人不可¶算數操向東行過到一處
處孔極小唯見火¶星流出臭煙熢㶿不中人立復有兩
人手¶把鐵棒修理門首操因問把棒人此是何¶處曹司
答云是猛火地獄擬著持戒不全人或¶修善中休人知
<pb:KR6s0002_WYG_093-21b>
而故犯死入此處聞道有一¶楊師操一生喜論人過每
告官司噵他長短¶逢人詐言慙愧有片侵⬤實不能忍
今欲遣¶入此處故修理之其人今日是四月八日家<md:KR6s0002_T_076-0857c>¶人
為操身死布施齋供曹司平章還欲放歸¶未得進止我
在此間待師操操便叩頭禮謝¶自云楊師操者弟子身
是願作方便若為得¶脱此人答云你但至心禮十方佛
殷心懴悔¶改却毒心即遂徃生不來此處雖懐惡意¶一
期能悔如菩薩行不惜身命得生淨土師¶操得此語已
<pb:KR6s0002_WYG_093-22a>
即便依教發露慇懃懴悔遂放¶還家經三日得活操得
穌已具述此事操於¶後時便向慧靖禪師處改過懴悔
身今見在¶年至七十有五每一食長齋六時禮懴操田¶
臨官道因行看麥見牛三頭暴食麥苗操就¶牛慙愧不
復驅出歸家後日行麥不死直¶有牛跡涇陽西界有陳
王佛堂多人聚集操¶向衆人具述其事道俗驚恠禮懴
彌殷其夜¶作夢見有人來語操云我是使人故来試你¶
你既止惡更不追你但你勤誠修善不須憂¶之有僧見
<pb:KR6s0002_WYG_093-22b>
操傳向臨説(右一驗出/冥祥記)¶
　　兩舌部
　　　¶述意¶
夫生老病死無自出之期菩提涅槃有修入¶之路諸佛
所以得道由行四攝故凡聖歸依¶菩提所以成聖由行
六度故黒白欽敬今見¶流俗之徒乃專搆屏辭惡傳彼
此令他眷屬¶分離朋友乖散樂種不和之業感得生離
之¶苦縱使善心教離惡人亦是破壊有益無罪¶故成實
<pb:KR6s0002_WYG_093-23a>
論云若善心教化雖為别離亦不得¶罪若以惡心令他
鬬亂則是兩舌得罪最⬤¶謂墮地獄畜生餓鬼若生人
中被他誹謗唯¶得弊惡破壊眷屬當知上説妄語過中
為乖<md:KR6s0002_T_076-0858a>¶彼此而妄語者據此義邉即是兩舌若説此¶罪三
世招苦如上已説不須重述¶
　　　引證¶
如四分律云佛告諸比丘汝等當聴古昔有¶兩惡獸為
伴一名善牙師子二名善搏虎¶晝夜伺捕衆鹿時有一
<pb:KR6s0002_WYG_093-23b>
野干逐彼二獸後食¶其殘肉以自全命時彼野干竊自
生念我今¶不能久與相逐當以何方便鬬亂彼二獸今¶
不復相隨時野干即往善牙師子所如是語¶善牙善搏
虎有如是語言我生勝處種姓¶勝形色勝汝力勢勝汝
何以故我日日得¶好美食善牙師子逐我後食我殘肉
以自全¶命即説偈曰¶
　　形色及所生　大力而復勝¶　善牙不能善
　　善搏如是説
<pb:KR6s0002_WYG_093-24a>
善牙問野干言汝以何事得知答言汝等二¶獸共集一
處相見自知爾時野干竊語善牙¶已便往語善搏虎言
汝知不善牙有如是¶語而我今日種姓生處悉皆勝汝
力勢亦勝¶何以故我常食好肉善搏虎食我殘肉而¶自
活命爾時即説偈言¶
　　形色及所生　大力而復勝¶　善搏不能善
　　善牙如是説
善搏問言汝以何事得知答言汝等二獸¶共集一處相
<pb:KR6s0002_WYG_093-24b>
見自知後二獸共集一處瞋眼¶相視善牙師子便作是
念我不應不問便先¶下手打彼爾時善牙師子向善搏
虎而説偈¶曰¶
　　形色及所生　大力而復勝<md:KR6s0002_T_076-0858b>¶　善牙不如我
　　善搏説是耶
彼自念言必是野干鬭亂我等善搏虎説¶偈答善牙師
子言¶
　　善搏不説是　形色及所生¶　大力而復勝
<pb:KR6s0002_WYG_093-25a>
　　善牙不能善¶　若受無利言　信他彼此語¶
　　親厚自破壊　便成於怨家¶　若以知真實
　　當滅除瞋惱¶　今可至誠説　令身得利益¶
　　今當善降伏　除滅惡知識¶　可殺此野干
　　鬬亂我等者
即打野干殺爾時佛告諸比丘此二獸為彼¶所破共集
一處相見不悦况復於人為人¶所破心能不惱¶又正法
念經閻羅王責疏罪人説偈曰¶
<pb:KR6s0002_WYG_093-25b>
　　太喜多言語　増貪令他畏¶　口過自誇誕
　　兩舌第一處
又華手經佛説偈言¶
　　惡口而兩舌　好出他人過¶　如是不善人
　　無惡而不造
又智度論云實語者不假布施持戒學問多¶聞但修實
語得無量福¶又報恩經佛説偈言¶
　　佛告阿難　　人生世間　　禍從口出¶
<pb:KR6s0002_WYG_093-26a>
　　當䕶於口　　甚於猛火　　猛火熾然¶
　　燒世間財　　惡口熾然　　燒七聖財¶
　　一切衆生　　禍從口出　　毁身之斧¶
　　滅身之禍
正報頌曰<md:KR6s0002_T_076-0858c>¶
　　兩舌鬬亂人　地獄被分裂¶　獄卒擘其口
　　焰刀割其舌¶　苦痛既如此　加之以饑渴¶
　　惡業不自由　還飲身中血
<pb:KR6s0002_WYG_093-26b>
習報頌曰¶
　　讒毁害人⬤　固受三塗苦¶　設使得人身
　　餘報仍依怙¶　眷屬多弊惡　違逆恣瞋怒¶
　　但令惡不忘　地獄無今古
感應緣(略引/二驗)
漢宋后憂死驗
唐婦女梁氏死後復穌驗¶
漢靈帝宋皇后無寵而居正位後宫幸姫衆¶共譖毁初
<pb:KR6s0002_WYG_093-27a>
中常侍王甫枉誅㪍海王⬤及¶妃妃即后之姑也甫恐
后怨之乃與大中大¶夫程何共搆后執左道咒詛靈帝
信之遂¶收后璽綬后自致暴室而以憂死父及兄弟¶竝
被誅諸常侍小黄門在省閣者皆憐宋¶氏無罪帝後夢
見桓帝怒曰宋皇后無罪¶而聴用邪嬖使絶其命㪍海
王⬤既已之¶貶又受誅斃今宋后及⬤自訴於天上帝¶
震怒罪在難救夢殊明察帝既覺而懼以事¶問羽林左
監許冰此為何祥其可禳乎冰¶對以宋后及㪍海王無
<pb:KR6s0002_WYG_093-27b>
辜之狀宜竝改葬¶以安寃魂返宋家之徒復㪍海之封
以消災¶咎帝勿能用尋亦崩焉(出寃/魂志)
唐咸陽有婦女¶姓梁貞觀年中死經七日而穌自云被
人收¶將至一大院内見有大㕔有一官人據案執¶筆翼
侍甚盛令人勘問云此婦女合死以不¶有人更齎一案
勘云與合死者同姓名所以¶追耳官人勑左右即欲放
還梁白官人云<md:KR6s0002_T_076-0859a>¶不知梁更别有何罪請即受罪而歸官
人即¶令勘案云梁生平唯有兩舌惡罵之罪更無¶餘罪
<pb:KR6s0002_WYG_093-28a>
即令一人括舌一人執斧斫之日常數¶四凡經七日始
送令歸初似落⬤崖少時如¶睡而覺家人視其舌上猶
大爛腫從此已後¶永斷酒肉至今猶存(出冥報/拾遺記)¶
　
　
　
　
　
<pb:KR6s0002_WYG_093-28b>
　
　
　
　
　
　
　
　法苑珠林卷九十三
<pb:KR6s0002_WYG_093-29a>
音釋
　抓摑(抓側絞切謂以手抓/也摑郭獲切打也)嘷(乎刀切/大哭也)嚪(徒濫/切)騃(語駭/切癡)
　(也/)飤(祥吏切/食飤也)刷(數滑切/拭也)䞈(几偽切/賭也)餧(於偽切/飤也)佷(下懇/切不)
　(聴從/也)熢㶿(熢部紅切㶿蒲没/切熢㶿煙起貌)噵(音/道)擘(博陌切/擘也)⬤(音/嘿)詛
　(莊助切/沮也)璽(想氏切王/者印也)嬖(卑計切/便幸也)斃(毗祭切/死也)禳(如陽切/祀除殃)
　(也/)
