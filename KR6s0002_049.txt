# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:14
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 49

<pb:KR6s0002_WYG_049-1a>
欽定四庫全書
　法苑珠林卷四十九
　　　　　　　　　　　　唐　釋道世　撰
　華香篇第三十三
　　¶述意部<md:KR6s0002_T_036-0569b>¶
敬尋釋迦降神羅衛託質王宫智實生知道¶惟徧覺演
惠明於百億注法兩於大千靈¶像周於十方寶塔徧於
法界名香鬰馥似輕¶雲而散霧寶華含彩若倒藕而垂
<pb:KR6s0002_WYG_049-1b>
蓮䖍誠¶供飬同&KR0208;法筵叩頭彈指俱霑福利也¶
　　引證部¶
如佛説華聚陁羅尼經云佛言若復有人於¶如來滅度
之後行於曠路見如來塔廟能持¶一華一燈若一團泥
用塗像前以用供養乃¶至能持一錢施於佛像為補治
故若以一掬¶水用灑佛塔除去不淨以華香供飬舉足¶
一步詣於塔寺若一稱南無佛欲使此人墮¶三惡道百
千萬劫終無是處¶又正法念經云若有衆生若持香塗
<pb:KR6s0002_WYG_049-2a>
佛塔命¶終生香樂天與諸天女常相娛樂從天命終¶得
受人身生大富家又阿闍世王經云過去¶無數&KR0008;有佛
號一切度與其眷屬俱行分衛¶有三尊者子嚴服共戲
見佛及諸菩薩光明¶巍巍互相指示而吾等當共供飬
二兒答言¶既無香華當用何物其一兒脱頭上白珠以¶
著手中便謂二兒可以供佛二兒效之¶解頭上白珠著
其手中即至佛所一兒復問¶二兒持是功徳以何求索
其一兒言願如佛¶右面比丘其一兒言願如佛左面神
<pb:KR6s0002_WYG_049-2b>
足比丘¶二兒共問一兒報言我欲如佛八千天子¶皆言
善哉善哉若如所言天上天下一切䝉恩¶是三小兒已
到佛前各以白珠而散佛上二¶兒發聲聞意者珠在佛
肩上其一兒發菩提¶心者珠抂佛頭上化為珠華交露
之帳其<md:KR6s0002_T_036-0569c>¶中有佛佛告舍利弗中央兒者則我身是右¶面
兒者舍利弗是左面兒者目連是舍利弗¶汝等本畏生
死故不發菩薩心欲疾泥洹¶觀此一兒發阿耨菩提故
得成佛又採華授¶决經云時有羅閲國王使十餘人常
<pb:KR6s0002_WYG_049-3a>
採好華¶以給王家後宫貴人一日出城採華遇佛發¶心
稽首為禮心自念言寧棄身命以華上佛¶并㪚聖衆縱
使見害不墮苦痛便以華㪚佛¶及聖衆卻自歸命一心
重禮佛知其念甚慈¶愍之具為説法諸採華人皆發道
意佛即¶授决後當得佛號曰妙華時採華夫還歸家¶中
與二親别我今命盡為王見殺父母愕然¶問何罪咎具
答所由無華貢王必見危命故¶辭别耳二親聞之益以
愁慼發篋視之滿¶中好華香徹四面父母告曰可以進
<pb:KR6s0002_WYG_049-3b>
王時¶王大瞋見不時來將人反縛罪當棄市入宫¶見王
面色不變王性問之汝等罪過命在¶當殺何故不懼即
白王曰人生有死物成有¶敗無以非法不惜身命朝來
採華値佛供¶上以知違命罪當合死寧以有徳而死不¶
以無徳而存還視華篋續滿如故皆是如來¶恩仁所覆
王甚怪之心不信然故詣佛所問¶佛是意佛言實然此
人至心欲度十方不惜¶身命故取衆華以散佛上意無
想報以得受¶决將來成佛號曰妙華王大歡喜解縛悔
<pb:KR6s0002_WYG_049-4a>
過¶自責愚意不及菩薩唯原其罪佛言善哉¶能自改者
與無過同¶又百緣經云佛抂舍衛國祇樹給孤獨園爾¶
時世尊將諸比丘著衣持鉢將詣乞食至一<md:KR6s0002_T_036-0570a>¶巷中有一
婦女抱一小兒在巷坐地時彼¶小兒逢見世尊心懷歡
喜從母索華母即與¶買小兒得已持詣佛所㪚於佛上
於虚空中¶變成華盖隨佛行住小兒見已甚大歡喜發¶
大誓願以此供飬善根功徳使我來世得成¶正覺過度
衆生如佛無異爾時世尊見此¶小兒發是願已佛即微
<pb:KR6s0002_WYG_049-4b>
笑從其面門出五色¶光遶佛三帀還從頂入爾時阿難
前白佛言¶如來尊重不妄有笑以何因緣今日微笑唯¶
願世尊敷演解説佛告阿難汝今見此小兒¶以華㪚我
於未來世不墮惡趣天上人中常¶受快樂過十三阿僧
祗成辟支佛號曰華盛¶廣度衆生不可限量是故笑耳
爾時諸比丘¶聞佛所説歡喜奉行¶又百緣經云佛抂舍
衛國祇樹給孤獨園時¶彼城中豪富長者皆共聚集詣
泉水上作唱¶妓樂而自娛樂為波羅柰國作華㑹時¶彼
<pb:KR6s0002_WYG_049-5a>
會中遣於一人詣林採波羅柰華作鬘時¶採華人還來
㑹所路見世尊相好光明普曜¶如百千日心懷歡喜前
禮佛足以所採華㪚¶佛而去還復上樹採華枝折墮死
命終生忉¶利天端正殊妙以波羅柰華而作宫殿帝¶釋
問曰汝於何處造修福業而來生此以本¶因緣具報帝
釋爾時帝釋以偈讚曰¶
　　身如真金色　照曜極鮮明¶　容顔貎端正
　　諸天中㝡勝
<pb:KR6s0002_WYG_049-5b>
爾時天子即説偈答帝釋曰¶
　　我蒙佛恩徳　㪚以波羅華¶　由是善因緣
　　今得是果報
爾時天子即共帝釋來詣佛所佛為説法心¶開意解破
二十億邪見業障得湏陁洹果心¶懷欣慶即於佛前説
偈讚佛¶
　　巍巍大世尊　㝡上無有比¶　父母及師長
　　功徳無有及¶　乾竭四大海　超越白骨山¶
<pb:KR6s0002_WYG_049-6a>
　　閉塞三惡道　能開三善門
又襍寶藏經云爾時天女説偈曰¶
　　我㫺以華鬘　奉迦葉佛塔¶　今生於天上
　　獲是勝功徳¶　生在於天中　報得金色身
又薩婆多論云若四方僧地不得作塔為佛¶法自為種
植若僧和合者得不和合者不得¶作之若僧地有種種
華應淨人取次第與僧¶隨意供給不得私取自供飬三
寶若華多僧¶取不盡若僧和合聴隨意取之若僧坊内
<pb:KR6s0002_WYG_049-6b>
不¶得起塔作像以近人臭穢不清浄故若重閣¶舍若經
像抂下重不得抂上住若塔地華不¶得供飬僧法正應
供飬佛此華亦得賣取錢¶以供飬塔用若屬塔水以供
塔用設用有殘¶若致功力是塔人者應賣此水以錢屬
塔不¶得餘用用則計錢犯若塔内無人致水功力¶一由
僧人殘水多少善好籌量用之¶又文殊問經云爾時文
殊師利白佛言世尊¶諸供飬餘華用治衆病其法云何
佛告文殊¶華各别咒一百八徧¶
<pb:KR6s0002_WYG_049-7a>
誦佛華咒曰¶
南無佛闥寫治莎訶¶
般若波羅蜜華咒曰<md:KR6s0002_T_036-0570c>¶
那末柯盧履(民㫖/切)般若波羅蜜多□莎訶¶
佛足華咒曰¶
那莫波陁制㸃躭鹽莎訶¶
菩提樹華咒曰¶
南無菩提逼力龕嵐莎訶¶
<pb:KR6s0002_WYG_049-7b>
轉法輪處&KR0160;咒曰¶
南無達磨斫柯羅夜莎訶¶
塔&KR0160;咒曰¶
那莫鍮跋耶莎訶¶
菩薩&KR0160;咒曰¶
南無菩提薩埵野莎訶¶
衆僧華咒曰¶
那莫僧伽野莎訶¶
<pb:KR6s0002_WYG_049-8a>
佛像華咒曰¶
那莫波羅底耶莎訶¶
佛告文殊師利用此華若諸四衆能信修行¶應當早起清淨
澡浴潄口念佛功徳恭敬此¶華不以足蹈及跨華上如法執
取安置淨器¶若人患寒熱額痛皆以冷水摩華以用塗身¶若
吐利出血或腹内煩疼以漿飲摩華當¶服此華飲若口有瘡
以暖水摩華含此華汁¶若天雨不止於空閒處以火燒華令
雨即止¶若天亢旱在空閒處以華置水中復咒冷¶水更灑華
<pb:KR6s0002_WYG_049-8b>
上天即降雨若牛馬等本性不調¶以華飴之即便調伏若諸
果𣗳華實不茂以¶冷水牛糞摩取華汁以灌其根不得踐踏
華¶實即多若田中多水苗稼損減擣華為末¶以散田中即得
滋長若國中疾病以冷水摩¶華塗蠡鼓等吹擊出聲聞者即
愈若敵國<md:KR6s0002_T_036-0571a>¶怨賊欲來侵境以水摩華在於彼處用灑散¶之即
得&KR0370;散若於高山有盤石處衆多比¶丘於石上摩華摩華既
竟相與禮拜久後石¶上自生珍寶(簡要畧述/餘廣依經)佛告文殊一一
誦滿一¶百八徧此咒章句汝於處處當説如佛華法¶餘華亦
<pb:KR6s0002_WYG_049-9a>
爾¶又華嚴經云昔人中有香名大象藏因龍鬬¶生若燒一丸
興大光明細雲覆上味如甘露¶七日七夜降香水雨若著身
者身則金色若¶著衣服宫殿樓閣亦悉金色若有衆生得聞¶
此七日七夜歡喜悦樂滅一切病無有¶横枉逺離恐怖危害
之心專向大慈普念¶衆生我知彼已而為説法令無量衆生
得不¶&KR0370;轉又牛頭栴檀香從離垢山生若以塗¶身火不能燒¶
也又百縁經云㫺佛在世時迦毗羅衛城中有¶一長者其家
巨富財寶無量不可稱計生¶一男兒容貎端正世所希
<pb:KR6s0002_WYG_049-9b>
有身諸毛孔出栴¶檀香從其口出優鉢華香父母見已
歡喜無¶量因為立字名栴檀香年漸長大求佛出¶家得
阿羅漢果比丘見已而白佛言此栴¶檀香㝛植何福生
於豪族身口出香又¶值世尊出家得道佛告比丘乃往
過去九¶十一劫毗婆尸佛入涅槃後時有王名槃頭¶末
帝收其舍利造四寶塔高一由旬而供飬¶之時有長者
入佛塔中見地破落和泥塗治¶以栴檀香坌㪚其上發
願而去緣是功徳¶從是以來九十一劫不墮惡道天上
<pb:KR6s0002_WYG_049-10a>
人中身¶口常香受福快樂乃至今者遭値於我出家<md:KR6s0002_T_036-0571b>¶得
道¶又大莊嚴論云佛言我㫺曽聞迦葉佛時有¶一法師
為衆説法於大衆中讚迦葉佛以是¶緣故命終生天於
人天中常受快樂於釋迦¶文佛般涅槃後百年阿輸迦
王時為大法師¶得阿羅漢常有妙香從其口出時彼法
師去¶王不逺為衆説法口中香氣達於王所王聞¶香氣
心生疑惑作是思惟彼比丘者為和妙¶香含於口耶香
氣乃爾作是念已語比丘¶言開口潄口猶有香氣比丘
<pb:KR6s0002_WYG_049-10b>
白王何故語¶我張口潄口時王答言我聞香氣心生疑
故¶使張口及以潄口香氣逾盛唯有此香口比¶丘餘無
所有王語比丘願為我説比丘微¶笑即説偈言¶
　　天地自在者　今當為汝説¶　此非沈水香
　　復非蕐葉莖¶　栴檀等諸香　和合能出是¶
　　我生希有心　而作如是言¶　由曰讚迦葉
　　便獲如是香¶　彼佛時已合　與新香無異¶
　　晝夜恒有香　未曽有斷絶
<pb:KR6s0002_WYG_049-11a>
又日雲經云香煙不盡放地得越棄罪盡五¶百嵗墮糞
屎地獄何以故由放恣心故又夜¶問經云莊嚴供飬具
以口吹去灰者墮優鉢¶羅地獄傍報作風神王又要用
㝡經云鼻嗅¶香者由減香氣無其福徳正報墮波頭摩
地¶獄未來世鼻根無香味又曰供飬經云供¶飬香時口
不合閉者墮黑糞屎地獄盡其¶半劫受罪得無信惠報
何以故由起不氣<md:KR6s0002_T_036-0571c>¶坌香故(右三經雖無目錄並/感神報故别疏記也)又三千
威儀云燒¶香著佛前有三事一易中故香二當自出¶香
<pb:KR6s0002_WYG_049-11b>
三當布與人具香爐有三事一當先¶到去故火拾取中
香聚一面二當拭令淨¶乃著火還取故香著中三火著
時熾然不得¶吹令炭滅¶頌曰¶
　　乆猒無明樹　方欣柰苑華¶　始入香山路
　　仍逢火宅車¶　慈父屢引接　㓜子背恩賖¶
　　雖悟危藤鼠　終悲抂箧虵¶　鹿苑禪林茂
　　鷲嶺動枝柯¶　定華發智果　乘空具度河¶
　　法雨時時落　香雲片片多¶　若為將雨化
<pb:KR6s0002_WYG_049-12a>
　　來濟在塵羅
感應緣(略引/六驗)¶
宋沙門求那跋摩¶
齊高士明僧紹¶
梁沙門釋惠釗¶
南齊晉安王蕭子懋¶
唐沙門釋惠主¶
唐雍州渭南山犳谷神香¶
<pb:KR6s0002_WYG_049-12b>
兼出&KR0462;俗出香處¶
㫺宋永嘉年中有外國三藏法師求那跋摩¶勑延祗洹
寺每於講説四衆雲㑹嘗夏安居¶竟信心看採&KR0462;華施
僧座下中竟撿視唯跋¶摩所坐鮮榮如初預知死時依
日先洗浴义¶手誦經端坐而化身體香輭於坐下得手
迹¶遺文一卷其偈曰<md:KR6s0002_T_036-0572a>¶
摩羅婆國界阿蘭若寺中¶我初得聖果道迹離諸漏¶若
於師子國村名劫波利¶進修得三果是名斯陁含文帝
<pb:KR6s0002_WYG_049-13a>
㴱加悦惜又於屍所見一物狀若龍¶虵長一疋許直上
昇天僧衆悲戀乃依外¶國法香薪闍維起塔(右一驗出/梁高僧傳)¶
齊栖霞寺在南徐州瑯瑘郡江乘北鄉頻¶佳里攝山之
中齊高士平原明僧紹以宋太¶始中起造嘗聞法鐘自
響山舍去村五六¶里宋昇明中村民平旦並見半山有
旛盖羅¶列煙光五色映照虚空男女瞻望皆言是實¶競
來觀視了無所見時有法度法師於山舍¶講無量壽經
中夜忽有金光照寺於其光中¶如有䑓舘形像𢎞宣寺
<pb:KR6s0002_WYG_049-13b>
中僧衆及淨人等小¶不如法及白衣賔客有穢濁入寺
者虎即出¶現吼呌巡房響振山谷至今猶爾或有念¶誦
小有疲懈山神現形又著烏衣身長一丈¶手執䋲索僧
衆驚懼誦習不懈¶
梁南㝠真寺在秣陵縣中興里普通五年沙¶門惠釗起
造惠釗生緣姓徐齊初隨舅抂¶廬陵於路拾得一襆襆
中有繡帕帕裏有¶五色紙各為一裹始開四重都無所
見末開¶㝡下縫紙見光影如電晃曜一室因此仍感¶神
<pb:KR6s0002_WYG_049-14a>
瑞入水不沒入火不然家人以為發狂始¶就籠檻關閉
甚嚴俄而出外乃知神力因設¶虚座請福空中有言曰
我是長生菩薩應利¶益國土汝可依佛法清淨供飬於
是競以香¶華貢奉每有靈驗南人李叔獻結願乞本州<md:KR6s0002_T_036-0572b>¶
後果為交州刺史乃造沉香神影世人以神¶重名華因
號為華娘神百姓送供闐噎齋㑹¶所餘惠釗教化悉以
起寺(右二驗出/梁京寺記)¶
南齊晉安王蕭子懋字雲昌武帝之子也始¶年七嵗阮
<pb:KR6s0002_WYG_049-14b>
淑媛嘗病危篤請僧行道有獻蓮¶華供飬佛者衆僧以
銅甖盛水浸其華莖欲¶令不萎如此三日而華更鮮子
懋流涕禮佛¶誓曰若使阿姨因此勝利願佛之力令華
竟¶齋不萎七日齋畢華更鮮紅看視甖中稍有¶根&KR0161;母
病尋差當代稱其孝感也子懋弟南¶海王子罕字靈華
其母樂空蕐寢疾子罕晝¶夜禮拜于時以竹為燈續其
燈照曜訖夜極¶明此續經㝛枝葉茂盛母病尋愈(事出/吳均)
(春/秋)¶
<pb:KR6s0002_WYG_049-15a>
唐始州永安縣釋惠主姓賈持律第一兼營¶福業後至
故鄉南山藏伏唯食松葉異𩔖¶禽獸同集無聲或有山
神與送茯苓甘松香¶來六時行道一時不闕禽獸隨行
禮佛誦¶經似如聴仰仍為幽顯受菩薩成後有羣㺅¶共
為治道主曰汝性躁擾而作此何為獼㺅答言時君異
也佛日通也主深怪異畜生¶能言罕所未有更有祥龍
飛獸集持異香充¶塞山内後有八人採弓材者甚大驚
駭便¶慰主曰聖君出世時號開皇矣至貞觀三年¶寺有
<pb:KR6s0002_WYG_049-15b>
明禪師清卓不羣白日獨坐見無半身¶向衆迹曰吾與
主律師建立此寺兩人同心¶忽失半身將主律師先去
不耶至明日食¶時俗人驚云寺家設會耶見有四路客
僧¶數千人入寺今何所在尋爾午時主便無疾¶而逝春
秋八十有九¶
唐雍州渭南縣南山倒犳谷崖有懸石文狀<md:KR6s0002_T_036-0572c>¶倒犳因以
名焉谷有巖像於佛面亦號像谷¶古老傳云㫺有梵僧
來云我聞此谷有像面¶山七佛龕㫺有七佛曽來此谷
<pb:KR6s0002_WYG_049-16a>
説法澗内有¶薝蔔華常所供飬近至永徽年中南山龍¶
池寺沙門智積聞之往尋至谷聞香莫知何¶所深訝香
氣從澗内沙出即撥沙看形似¶茅根裏甲沙土然極芬
馥就水抖擻洗之¶一澗皆香將還龍池佛堂中合堂皆
香極深¶美氣山下俗人時見此山或如佛塔或全如¶佛
面挺出空際故像頭之號非是虚立傍去¶嘉美谷甚近
即姚秦時王嘉所住也(右二驗出/唐高僧傳)¶
　捜神記曰初鉤弋夫人有罪以譴死殯屍¶不臭而香¶
<pb:KR6s0002_WYG_049-16b>
　續捜神記曰合淝口有一大白船覆在水中¶漁人夜
㝛其傍聞筝笛之音又香氣非常發¶相傳云曹公載妓
船覆於此¶　異苑曰司州衛士度母常誦經長齋非道
不¶行曽出自齋堂衆僧未食俱望見雲中有一¶物下既
落其前乃是大鉢滿中香飯舉座肅¶然一時敬禮母自
分賦齋人皆七日不饑¶　述異記曰㫺有人發廬山採
松聞人語云此¶未可取此人尋聲而上見一異華形甚
可愛¶其香非常知是神異因掇而服之得壽三百¶嵗¶也
<pb:KR6s0002_WYG_049-17a>
　幽㝠錄曰陳相子吳興烏程人始見佛家¶經遂學昇
霞之術及在人間齋輒聞空中¶殊音妙香芬芳清越¶
許邁别傳曰邁少名暎高平閻慶等皆就受¶業初慶等
方去暎燒香皆五色煙出<md:KR6s0002_T_036-0573a>¶　佛圖澄傳曰澄以鉢盛水
燒香咒之湏臾¶生青蓮華¶　博物志曰西域使獻香漢
制獻香不滿斤不¶得受西使臨去乃發香器如大豆者
試著¶宫門香氣聞長安四面數十里中經日乃¶歇¶　扶
南傳曰頓遜國人恒以香華事天神香¶有多種區撥葉
<pb:KR6s0002_WYG_049-17b>
華致華各遂華摩夷華冬夏¶不衰日盛數十車於市賣
之燥乃益香亦可¶為粉以傅身體¶　述征記曰北荒有
張母墓舊説是王氏妻葬¶有年載後開墓而香火猶然
其家奉之稱清¶水道¶　世説曰桓車騎時有陳莊者入
武當山中學¶道所居有白煙香氣聞徹¶　麝香山海經
曰翠山之陰多麝本艸經曰麝¶香味辛辟惡氣殺鬼精
生中䑓山¶　葳蕤香孫氏瑞應圖曰葳蕤者王禮備至
則¶生本一日王者愛人命則生一名葳香¶　鬰金香周
<pb:KR6s0002_WYG_049-18a>
禮春官上鬱人曰鬱人掌祼(古亂/切)¶器凡登禮賔客之祼
和鬱鬯以實彛而陳¶之(築鬱金煑之/以和鬯酒也)¶説文曰鬱鬯百艸
之華逺方所貢芳物鬱人¶合而釀之以降神也¶　蘓合
香續漢書曰大秦國合諸香煎其汁謂¶之蘓合廣志曰
蘓合香出大秦國或云蘓合¶國國人採之笮其汁以為
香膏乃賣其滓¶與賈客或云合諸香艸煎為蘓合非自
然一¶種物也傅子曰西國胡言蘓合香者獸所<md:KR6s0002_T_036-0573b>¶作也中
國皆以為怪¶　鷄舌香吳時外國傳曰五馬州出鷄舌
<pb:KR6s0002_WYG_049-18b>
香¶續捜神記曰劉廣豫章人年少未婚至田舍¶見一女
云我是何參軍女年十四而夭為¶西王母所飬使與下
土人交廣與之纒綿¶其日於席下得手巾裹鷄舌香其
母取巾燒¶之乃是火浣布南州異物志曰鷄舌香出¶杜
薄州云是艸萎可含香口俞益期牋曰¶外國老胡説衆
香共是一大木木華為鷄舌¶香¶也　雀頭香江表傳曰
魏文帝遣使於吳求雀頭¶香¶　薰陸香魏略曰大秦出
薰陸南方草物狀曰¶薰陸香出大秦國云在海邊自有大
<pb:KR6s0002_WYG_049-19a>
樹生於¶沙中盛夏時樹膠流涉沙上夷人採取賣與¶人
(南州異物志同其異者唯云狀如桃膠典術/又同唯云如陶松脂法長飲食之令通神靈)俞益¶期牋
曰衆香共是一木木膠為薰陸¶流黄香吳時外國傳曰
流黄香出都昆國在¶扶南南三千餘里(南州異物/志同也)廣志
曰流黄香出¶南海邉國¶　青木香廣志曰青木出交州
徐𠂻南方記¶曰青木香出天篤國不知形狀南州異物¶
志曰青木香出天竺是草根狀如甘草愈益¶期牋曰衆
香共是一木木節是青木　¶栴檀香竺發真登羅山疏
<pb:KR6s0002_WYG_049-19b>
曰栴檀出外國元¶嘉末僧成藤於山見一大樹圓蔭數
畆三丈¶餘圍辛芳酷烈其間枯條數尺援而刃之¶白栴
檀也俞益期牋曰衆香共是一木木¶根為栴檀<md:KR6s0002_T_036-0573c>¶　甘松
香廣志曰甘松出涼州諸山　兜納香¶魏略曰出大秦
國廣志曰兜納出西¶方¶艾納香廣志曰艾納香出剽國
樂府歌曰¶行胡從何來列國持何來&KR0586;□□□五木¶香
迷迭艾納及都梁¶　藿香廣志曰藿香出日南諸國吳
時外國¶傳曰都昆在扶南出藿香南州異物志藿香¶出
<pb:KR6s0002_WYG_049-20a>
典遜海邉國也屬扶南香形如都梁可¶以著衣服中俞
益期牋曰衆香共是一木¶木葉為藿香　楓香南方記
曰楓香樹子如鴨¶卵爆乾可燒魏武令曰房室不潔聴
得燒楓¶膠及蕙艸棧香廣志曰棧香出日南¶諸國¶　木
蜜香異物志曰木蜜香名曰香樹生千¶嵗根本甚大先
伐僵之四五嵗乃往看嵗¶乃往看嵗月乆樹根惡者腐
敗唯中節堅貞芬香獨在¶耳廣志曰木蜜出交州及西
方本艸經曰¶木香一名蜜香味辛温　¶&KR0008;香南方艸物
<pb:KR6s0002_WYG_049-20b>
狀曰&KR0008;香莖生烏滸　都梁¶香廣志曰都梁出淮南¶
沉香異苑曰沙門支發存在廣州有八尺¶&KR1392;㲪又有沉
香八尺板牀太元中王漢為州¶大兒劭求二物不得乃
殺而藉焉南州異物¶志曰木香出日南欲取當先斫壞
樹著地積¶乆外自朽爛其心至堅者置水則沉名曰沉
香¶其次在心白之間不甚堅精置之水中不¶沉不浮與
水平者名曰棧香其㝡小麤白¶者名曰槧香顧徴廣州
記曰新興縣悉是<md:KR6s0002_T_036-0574a>¶沉香如同心艸土人斫之經年朽爛
<pb:KR6s0002_WYG_049-21a>
盡心¶則為沉香俞益期牋曰衆香共是一木木¶心為沉
香¶　甲香廣志曰甲香出南方范&KR0110;和香方曰¶甲前煎
棧香是也¶　迷迭香魏略曰大秦出迷迭廣志曰迷迭¶
出西海中¶　苓陵香南越志曰苓陵香土人謂為䴏艸¶
芸香大戴禮夏小正月採芸為廟菜禮記月¶令曰伸冬
之月芸始生(鄭𤣥曰芸/香艸也)説文曰芸¶艸似苜㝛淮南説芸
可以死而復生¶　蘭香周易繫辭曰同心之言其臭如
蘭¶(王弼曰/蘭芳也)易通卦驗曰冬至廣莫風至蘭始生¶説文曰
<pb:KR6s0002_WYG_049-21b>
蘭香艸也本艸經曰蘭艸一名水香¶乆服益氣輕身不
老　槐香出䝉楚之間故稽¶合述槐香賦序¶兜末香漢
武故事曰西王母當降上燒兜末¶香兜末香者兜渠國
所獻如大豆塗門香¶聞百里關中嘗大疫死者相係燒
此香死者¶止¶反生香真人關尹傳曰老子曰真人遊時¶
各各坐蓮華之上華徑十丈有反生靈香逆¶風聞三十
里¶　神香十州記曰天漢三年西國王使獻靈膠¶吉光
裘神香使者香起夭殘之死疾後元¶年長安城内大病
<pb:KR6s0002_WYG_049-22a>
死者日百數帝試取月支¶神香燒之於城内其死未三
日皆活芳氣¶經三月不歇帝使祕録餘後一旦失之¶
驚精香十州記曰聚曰洲抂西海中上多<md:KR6s0002_T_036-0574b>¶真仙靈館宫
第北門有大樹與楓木相似而¶芳香聞數百里名為反
魂樹扣樹能有聲如¶牛□聞者駭振伐其根心於玉谷
中煑取¶汁更微煎令可丸名曰驚精香或名震靈又¶名
反生香或名人鳥精或名卻死香香聞數¶百里死屍在
地聞氣仍活¶
<pb:KR6s0002_WYG_049-22b>
　唄讚第三十四之一
　　¶述意部¶¶
夫褒述之志寄抂詠歌之文詠歌之文依乎¶聲響故詠
歌巧則褒述之志申聲響妙則¶詠歌之文暢言辭待聲
相資之理也尋西¶方之有唄猶東國之有讚讚者從文
以結¶章唄者短偈以流頌比其事義名異實同¶是故經
言以微妙音聲歌讚於佛徳斯之謂¶也㫺釋尊入定琴
歌震於石室婆提颺唄¶清響激於淨居覺世至音固無
<pb:KR6s0002_WYG_049-23a>
得而稱矣至¶于末代修習極有明驗是以陳思精想感¶
漁山之梵唱帛橋誓願通大士之妙音籥¶練勤行受法
韻於幽祇文宣勵誠發夢響於¶齋室並能寫氣天宫摹
聲淨刹抑揚辭契¶吐納節之斯亦神應之顯徴學者之
明範¶也原夫經音為懿妙出自然製用可修而研¶響非
習盖所以炳發道聲移易俗聴當使清¶而不弱雄而不
猛流而不越凝而不滯趣發¶祗鷲之風韻結霄漢之氣
逺聴則汪洋以峻¶雅近屬則從容以和肅此其大致也
<pb:KR6s0002_WYG_049-23b>
經稱¶深逺雷音其抂兹乎若夫稱講聫齋衆集永¶乆夜
緩晚遲香消燭㩉睡盖覆其六情懶<md:KR6s0002_T_036-0574c>¶結纒其四體於是
擇妙響以昇座選勝聲以¶啟軸宫商唄發動王振金反
折四飛哀悦七¶衆同迦陵之聲等神鸞之響能使寐魂
更開¶惰情還肅滿堂驚耳列席歡心當爾時¶乃知經聲
之為貴矣¶
　　引證部¶
如長阿含經云其有音聲五種清淨乃名梵¶聲何等為
<pb:KR6s0002_WYG_049-24a>
五一者其音正真二者其音和¶雅三者其音清徹四者
其音深滿五者周¶徧逺聞具此五者乃名梵音¶又梵摩
喻經音如來説法聲有八種一最好¶聲二易了聲三柔
輭聲四和調聲五尊惠¶聲六不誤聲七㴱妙聲八不女
聲言不漏¶闕無得其短者¶又十誦律云為諸天聞唄心
喜故開唄聲也¶又毗尼母經云佛告諸比丘聴汝等唄
唄者¶言説之辭雖聴言説未知説何等法佛言從¶修多
羅乃至優婆提舍隨意所説十二部經¶復有疑心若欲
<pb:KR6s0002_WYG_049-24b>
次第説文衆大文多恐生疲¶猒若略撰集好辭直示現
義不知如何以¶是因緣具白世尊佛即聴諸比丘引經
中要¶言妙辭直顯其義¶爾時有一比丘去佛不逺立高
聲作歌音誦¶經佛聞不聴用此音誦經有五過患同外
道¶歌音説法一不名自持二不稱聴衆三諸天¶不悦四
語不正難解五語不巧故義亦難解¶是名五種過患¶又
賢愚經云昔佛在世時波斯匿王與兵衆¶至祗洹邉過
聞一比丘唄聲雅好軍衆立聴<md:KR6s0002_T_036-0575a>¶無有猒足象馬竪耳住
<pb:KR6s0002_WYG_049-25a>
不肯行王與軍衆即¶入寺看見唄比丘形貎矬短醜陋
極盛王¶不忍看王即問佛今此比丘㝛作何業得斯¶果
報佛告王曰乃往過去有佛出世號曰迦¶葉入涅槃後
機里毗王收其舍利欲用起¶塔有四龍王化作人形來
到王所問起塔¶事為用寶作為用土耶王即答言欲令
塔大¶無多寶物今欲土作令方五里高二十五里¶龍白
王言我是龍王故來相問若用寶作我¶當佐助王聞歡
喜龍復語王四城門外有四¶泉水東門泉水取用作墼
<pb:KR6s0002_WYG_049-25b>
變成瑠璃南門¶泉水取用作墼變成黄金西門泉水取
用作¶墼變成白銀北門泉水取用作墼變成白¶玉王聞
是語倍増歡喜即立四監各典一¶廂其三監者作工欲
成一監懈怠工獨不¶就王行看見以理訶責其人懷怨
而白王言¶此塔太大當何時成王𠡠作人晝夜勤作一¶
時都訖塔極高峻衆寶莊嚴極有異觀其監¶見已歡喜
踊躍懺悔前過持一金鈴著塔¶撐頭發其願言令我所
生音聲極好一切¶衆生莫不樂聞將來有佛號釋迦牟
<pb:KR6s0002_WYG_049-26a>
尼使我¶得見度脱生死緣於往㫺嫌塔大故生恒醜¶陋
由持金鈴懸塔撐頭及願見佛從是以來¶五百世中極
好音聲今復值佛出家修道得¶阿羅漢果以是因緣一
切衆生見他作福不¶應毁呰後得惡報悔無所及也¶
　　讚歎部¶
如菩薩本行經云佛告阿難我念往昔有一¶如來出現
於世號曰弗沙多陁阿伽度阿羅<md:KR6s0002_T_036-0575b>¶訶三藐三佛陁時彼
佛在襍實窟内我見¶彼佛心生歡喜合十指掌翹於一
<pb:KR6s0002_WYG_049-26b>
腳七日七¶夜而將此偈讚歎彼佛而説偈言¶
　　天上天下無如佛　　十方世界亦無比¶
　　世間所有我盡見　　一切無有如佛者
阿難我以此偈歎彼佛已發如是願乃至¶彼佛語侍者
言是人過於九十四劫當得作¶佛號釋迦牟尼我於彼
時得授記已不捨¶精進増長功徳無量世中作梵釋天
轉輪聖¶王以是善業因緣力故我得四種辯才具足¶無
有一人能與我論降伏我者我得成阿耨¶菩提乃至轉
<pb:KR6s0002_WYG_049-27a>
於無上法輪¶又涅槃經云時迦葉菩薩即於佛前以偈
讚¶佛¶
　　憐愍世間大醫王　　身及智慧俱寂静¶
　　無我法中有真我　　是故敬禮無上尊¶
　　發心畢竟二不别　　如是二心先心難¶
　　自未得度先度他　　是故我禮初發心
又寶性論偈云¶
　　我今悉歸命　一切無上尊¶　為開法王藏
<pb:KR6s0002_WYG_049-27b>
　　廣利諸羣生¶　佛體無前際　及無中間際¶
　　亦復無後際　寂静自覺知¶　既自覺知己
　　覺他令他覺¶　是故為彼説　無畏常恒道¶
　　佛智慈悲力　能執金剛杵¶　摧破諸見山
　　故我今敬禮¶　不可思量法　非聞慧境界¶
　　出離言語道　内心智清涼<md:KR6s0002_T_036-0575c>¶　彼真妙法日
　　清浄無塵垢¶　大智慧光明　普照諸世間¶
　　能破諸曀障　覺觀貪瞋癡¶　一切煩惱等
<pb:KR6s0002_WYG_049-28a>
　　故我今敬禮¶　以能知於彼　自性清淨心¶
　　見煩惱無實　故離諸煩惱¶　無障淨智慧
　　如實見衆生¶　自性清淨心　佛法身境界¶
　　無礙淨智眼　見諸衆生性¶　徧無量境界
　　故我今敬禮
又發菩提心論論主讚佛偈云¶
　　敬禮無邉際　去來現在佛¶　等空不動智
　　救世大悲尊
<pb:KR6s0002_WYG_049-28b>
吾師天中天兩行偈(出普/曜經)云何得長壽兩行偈¶(出涅/槃經)如
來妙色身兩行偈(出勝/鬘經)處世界如虚空¶兩行偈(出超日/明經)
　¶　大慈哀愍羣生　　　為廕盖盲㝠者¶
　　開無目使視睇　　　化未聞以道明¶
　　處世界如虚空　　　猶蓮華不著水¶
　　心清淨超於彼　　　稽首禮無上尊
述曰漢地流行好為刪略所以處□作唄多¶為半偈故
毗尼母論云不得作半唄得突¶吉羅罪然此梵唄文辭
<pb:KR6s0002_WYG_049-29a>
未審依如西方出何¶典誥答但聖開作唄依經讚偈取
用無妨然¶闗内關外吳蜀唄辭各隨所好唄讚多種但¶
但漢梵既殊音韻不可互用至於宋朝有康僧¶㑹法師
本康居國人博學辯才譯出經典又¶善梵音傳泥洹唄
聲製哀雅擅美於世音聲¶之學咸取則焉又㫺晉時有
道安法師集製<md:KR6s0002_T_036-0576a>¶三科上經上講布薩等先賢立制不墜
於地¶天下法則人皆習行又至魏時¶陳思王曹植字子
建魏五帝第四子也㓜合¶珪璋十嵗屬文下筆便成初
<pb:KR6s0002_WYG_049-29b>
不改定世間¶術藝無不畢善邯鄲淳見而駭服稱為天¶
人植每讀佛經輙流連嗟翫以為至道之宗¶極也遂製
轉讚七聲升降曲折之響世之諷¶誦咸憲章焉嘗遊魚
山忽聞空中梵天之¶響清雅哀婉其聲動心獨聴良乆
而侍御皆¶聞植㴱感神理彌悟法應乃摹其聲節寫為¶
梵唄撰文製音傳為後式梵聲顯世始於此¶焉其所傳
唄凡有六契¶
　法苑珠林卷四十九
<pb:KR6s0002_WYG_049-30a>
音釋
　闥(他逹/切)&KR1192;(以制/切)跨(苦化切/越也)擣(都皓切/舂也)蠡(盧戈切/蚌屬)釗(之/遥)
　(切/)襆(房玉切/帊也)躁(則到切不/安静也)犳(之若/切)剽(匹妙/切)&KR0586;□(&KR0586;其/俱切)
　□(䟽鳩切&KR0586;/□織毛也)□□□(他盍切□都騰/切□□毛席也)藿(呼郭切香/木生也)□
　(比萌/切)滸(火五/切)□(許厚切/牛鳴也)褒(補刀切/揚美也)籥(弋灼/切)摹(莫胡切/規倣也)
　㩉(託盍/切)矬(才何切/矮也)呰(將此切/口毀也)
