# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:14
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 54
<pb:KR6s0002_SBCK_069-1a>
法苑珠林卷第六十九
　　　唐上都西明寺沙門釋道世玄惲撰
破邪篇第六十二之餘(感應縁之餘)
妄傳邪教第三¶
竊聞白馬東遊三藏創兹而起青牛西逝二¶篇自此
而興或闡&KR0007;&KR0007;以化民或明空空而¶救物驗之圖牒
指掌可知所以發唱顯宗終¶乎此世釋教翻譯時代
炳然文史備彰&KR0058;民¶不惑至如道家&KR0007;籍斯則不然
唯老子二篇¶李聃躬闡自餘經制皆&KR0462;凡情何者前
漢¶時王褒造洞&KR0007;經後漢時張&KR0092;造靈寳經及¶章醮
<pb:KR6s0002_SBCK_069-1b>
等道書二十四卷呉時葛孝先造上清¶經晉時道士
王浮造明威化胡經又鮑靜造¶三皇經齊時道士陳
顯明造六十四真歩¶虚品經梁時陶&KR0042;景造太清經
及衆醮儀十¶卷後周武帝滅二教時有&KR0160;州前道士
張賓¶詔授本州刺史長安前道士焦子順一名道¶抗
選得開府扶風前進士馬翼雍州别駕¶李通等四人
以天和五年於故城内守真<md:KR6s0002_T_055-0703b>¶寺抄攬佛經造道家僞
經一千餘卷時萬年¶縣人索皎裝潢但見甄鸞笑道
之處並改除¶之近如大業末年有五通觀道士輔恵
祥¶三年不言因改湼槃經爲長安經當時禁約¶不許
<pb:KR6s0002_SBCK_069-2a>
道士出城門家見道士内著黄衣執送¶留守改經事
發爲尚書衛文昇所奏於金光¶門外勑令戮殺此是
近事耳目同驗又甄鸞¶笑道論云道家妄注諸子三
百五十卷爲道¶經又騐&KR0007;都目録妄取藝文志書名
矯注八¶百八十四卷爲道經據此而言足明虚謬又¶
至麟徳元年西京諸觀道士郭行真等時諸¶道士見
行真恩勑驅使假託天威惑亂百姓¶更相扇動簡集
道士東明觀李榮姚義&KR0007;劉¶道合㑹聖觀道士田仁
恵郭葢宗等總集古¶今道士所作僞經前後隱沒不
行者重更修¶改私竊佛經簡取要略改張文句迴換
<pb:KR6s0002_SBCK_069-2b>
佛語¶人法名數三界六道五隂十二入十八界三十¶
七道品大小法門並偷安道經將爲&KR0160;典舊¶時道經
祭醮並有鹿脯清酒今新改安乾棗¶香水但道經言
辭拙樸&KR0462;惡處並以除卻如¶大業年中五通觀道士
輔恵祥改湼槃爲長¶安經被殺不行今復取用改爲
太上靈寳元¶陽經復更改餘佛經别號勝牟尼經或
云太¶平經等如道經之内本無優婆塞優婆夷檀¶越
賢者達嚫之名今諸道士並皆偷用未知¶此名爲是
漢語爲是梵音若是漢語何故諸¶史無文若是梵音
未知此言翻表何義莊老¶復非西人故知偷用真僞
<pb:KR6s0002_SBCK_069-3a>
可測如老子依¶書乃是周時柱下藏史執板稱臣共
俗無<md:KR6s0002_T_055-0703c>¶異今時即安别觀如似伽藍天尊老子並塗¶金
色如佛經舊稱佛爲天尊復即偷用如漢¶魏已來及
至符姚並喚僧名道士復偷將已¶用道士舊名祭酒
如道經本無金剛師子今¶觀門首並學佛置之未知
金剛師子此漢地¶何曽有之今忽浪造如内教佛經
世尊及摩¶訶迦葉並皆金色依經作之如法又佛經
須¶達買園爲佛造伽藍並依聖教如是展轉徧¶通十
方及世尊成道感得五百金剛五百白¶象五百師子
如是所爲皆依聖教若依佛¶經此方他方諸佛菩薩
<pb:KR6s0002_SBCK_069-3b>
梵王帝釋所現供具¶莊嚴寳物無量無邉不可述盡
備在經文¶即時造者萬無成一今時老子五千文兩
卷¶之内何曽有此莊嚴若出餘經餘經非真¶如是改
換佛經偷安道經者向有數千餘卷¶如佛説經並置
如是我聞説時説處證經生¶信即如¶唐太宗文皇帝
及今¶皇帝命朝散大夫衛尉寺丞上䕶軍李義表¶副
使前螎州黄水縣令王&KR0007;䇿等二十二人¶使至西域
前後三度更使餘人及古帝王前¶後使人往來非一
皆親見世尊説經時處伽¶藍聖迹及七佛已來所有
徴祥靈感變應具¶存西國志六十卷内現傳流行宰
<pb:KR6s0002_SBCK_069-4a>
貴共知未¶知天尊老子既出爾許經書今時説處在
何¶對何人説説時説處有何靈騐何帝何時説¶是經
等若有時處即有徴祥何故五經無文¶諸史不載止
欲茍存同異用多流行誑於艸¶萊無識之徒不知有
識君子久知其僞良<md:KR6s0002_T_055-0704a>¶由漢時有黄巾五斗米賊前後
踵繼迄今不¶除故湼槃百喻經等我湼槃後有諸外
道偷¶我佛語著已法中以爲自有以不解布置迷¶亂
上下譬如山羗偷得王寳衣雖得不識次¶第顛倒而
著亦如偷狗夜入人舍不知食處¶佛既懸記不可不
信今時道士偷佛經將爲¶已法亦不可怪若今不偷
<pb:KR6s0002_SBCK_069-4b>
佛便妄語非大聖¶人也
故呉主孫權問尚書令闞澤曰仙有靈¶寳之法其教
如何闞澤對曰夫靈寳者一無¶氏族可依二無成道
處所教出山谷非人所¶知真是幽居濫説非聖人制
也呉主歎其¶善對焉所言天尊之號出自佛經竊我
聖蹤¶施乎已典何者案五經正史三皇已來並不¶云
别有天尊住於天上但叙周公孔子制禮¶刪詩所以
五典三墳靡覩大羅之稱前王往¶帝不聞郊祀天尊
安有執玉璋披黄&KR0260;垂¶素髮戴金冠别號天尊端拱
九&KR0160;之殿獨¶稱大道統御七映之宫縱有道教辯天
<pb:KR6s0002_SBCK_069-5a>
尊諸¶子談靈寳此乃道聽途説未詎可依委巷¶之書
非闗國史又齋儀矯制事跡可尋莫不¶廣列金銀多
班繒綵並是三張詭述修靜妄¶言斤破逗留彼如琳
論又道士之號老教¶先無河上之言儒宗未辯何者
姚書云始¶乎漢魏終曁符姚皆號衆僧以爲道士至
魏¶太武二年有㓂謙之始竊道士之名私易祭¶酒之
稱此豈妄之臆斷乃是史籍盛明又¶班固漢書文帝
傳及潘岳闗中記嵇康皇甫¶謐髙士傳及訪父老等
皆無河上公結艸爲¶菴現神變事處並虚謬不渉典
謨妄構斐然<md:KR6s0002_T_055-0704b>¶動成焉有當今主上垂拱問道坐朝九
<pb:KR6s0002_SBCK_069-5b>
族既¶親平章百姓寔可黜三張之&KR0126;術闡五千¶之妙
門¶又案後漢明帝永平十四年道士禇善信等¶六百
九十人聞佛教入洛請求捔試總將道¶家經書合有
三十七部七百四十四卷就中五¶十九卷是道經餘
二百三十五卷是諸子書¶
又案晉葛洪神仙傳云老教所有度世消災¶之法凡
九百三十卷符書等七十卷總一千¶卷
又案宋太始七年道士陸修靜答明帝云¶道家經書
并藥方符圖等總一千二百二十¶八卷云一千九十
卷已行於世一百三十八¶卷猶在天宫案今&KR0007;都經
<pb:KR6s0002_SBCK_069-6a>
目云依宋人陸修¶靜所上目今乃言有六千三百六
十三卷云¶二千四十卷見有其本四千三百二十三
卷¶云並未見以此詳檢事跡可知詭妄之由暴¶之國
史若據蕭温等議止有道徳二篇如取¶漢帝校量便
應七百餘卷約葛洪神仙之説¶僅有一千准修靜所
上目中過前九十又檢¶&KR0007;都經録轉復彌多既其先
後不同虚妄明¶矣増加卷軸添足篇章依傍佛經改
頭換尾¶或道名山自出時唱仙洞飛來何乃黄領獨¶
知英賢不覩書史無聞典籍不記請問當今¶道士推
勘後出之經爲是老子别陳爲是天¶尊更説縱其説
<pb:KR6s0002_SBCK_069-6b>
也應有時方師資説處爲是¶何代何&KR0022;何年何月如
其有據容可流行若¶也妄言理須焚剪當今明朝馭
宇承弊百王¶聖上臨軒應期千載方欲廣敷五教杜
絶妖¶妄之書重述九疇&KR0042;揚要道之訓豈敢以麟<md:KR6s0002_T_055-0704c>¶麕
刺上鹿馬譏朝但以無識黄巾混其真僞¶管見道士
不别是非所以借況秦人譬之魯¶俗若乾坤之象龍
馬豈天地則可騰驤理固¶不然如何見書¶
妖惑亂衆第四¶
竊聞聲調響順形直影端未見鑽火得氷種¶豆得麥
所以蘇張逢於&KR0017;谷處浮詐之先顔¶閔遇於孔門標
<pb:KR6s0002_SBCK_069-7a>
徳行之始故知習二篇之化¶激妙無爲行三張之風
謀爲亂首何者後¶漢順帝時沛人張陵客遊蜀土聞
古老相傳¶云㫺漢髙祖應二十四氣祭二十四壇遂
王¶有天下陵不度徳遂構此謀殺牛祭祀¶二十四所
置以土壇戴以艸屋稱二十四治¶治館之興始乎此
也二十三所在於蜀地尹¶喜一所在於咸陽於是誑
誘愚民招合兇黨¶斂租税米謀爲亂階時被虵呑舋
逆弗作又¶陵孫張魯行其祖術後於漢中自稱師君
禍¶亂方起爲曹公所滅又中平元年鉅鹿人張¶角自
稱黄天部師有三十六將皆著黄巾逺¶與張魯相應
<pb:KR6s0002_SBCK_069-7b>
衆至十萬焚燒鄴城漢遣河¶南尹何進將兵討滅又
晉武帝咸康二年有¶道士陳瑞以左道惑衆自號天
師徒附數千¶積有年嵗爲益州刺史王濬誅滅又晉
文帝¶太和元年彭城道士盧悚自稱大道祭酒以¶邪
術惑衆聚合徒黨向日辰攻廣漢門云迎¶海西公時
殿中桓祕等覺知與戰尋被誅斬¶又梁武帝大同五
年道士袁旍妖言惑¶衆行禁歩山官軍収掩尋被誅
滅又隋文¶帝開皇十年有綿州昌隆縣道士蒲童與
左<md:KR6s0002_T_055-0705a>¶童二人在崩溪舘自稱得聖誑惑人民重牀¶至屋
却坐其上云十五童女有堪受法令女¶登牀以幕圍
<pb:KR6s0002_SBCK_069-8a>
遶遂便姧匿如此經日後事發¶覺因即逃亡又開皇
十八年益州道士韓朗¶綿州道士黄儒林扇惑蜀王
令興逆云欲建¶大事須藉勝縁遂教蜀王傾倉竭庫
造千尺¶道像建千人大齋畵先帝形反縛頭手咒而¶
厭之河北公趙仲卿檢察得實送身京省被¶問伏罪
在市被刑近如大唐武徳三年綿¶州昌隆縣民李望
先事黄老恒作妖邪至¶大業季年有道士蒲子真微
閑道術被送東¶京至洛身死因葬在彼而李望矯云
子真¶近還又彼縣山側有一石室巖穴幽闇人莫¶敢
窺望乃依慿以作妖詐在明張㗋大語顧¶納通傳入
<pb:KR6s0002_SBCK_069-8b>
闇則噎氣小聲詐陳禍福遂令道¶士等傳説逹縣聞
州官人初檢並皆信受後¶刺史李大禮云此事非輕
必須申奏要假親¶驗方定是非遂與合州官人并道
士等一百¶餘&KR0016;同至穴所再拜請期望時詐答聞者
傾¶心唯巴西縣令樂世質㴱達機情知其誑詐¶入闇
宻候見望噎聲質時呵之望即欵伏¶収禁州獄方欲
科罪未經數日服藥而終近¶至貞觀十三年有西京
西&KR0160;觀道士秦英㑹¶聖觀道士韋靈符還俗道士朱
靈感並薄解¶章醮勑令事東宫惑亂東宫結謀大意
爲事¶不果秦英靈符靈感等並被誅斬私宅財物¶及
<pb:KR6s0002_SBCK_069-9a>
有婦兒並配入官又至龍朔三年西&KR0160;觀¶道士郭行
真家業卑賤素是寒門亦薄解章¶醮濫承供奉勑令
投龍尋山採藥上託天威<md:KR6s0002_T_055-0705b>¶惑亂百姓廣取財物姧謀
極甚并共京城道¶士襍糅佛經偷安道法聖上鑒照
知僞付法¶法官拷撻苦楚方承勑恩恕死流配逺州
所¶有妻財並沒入官是知所習非正舋逆相仍¶左道
鄙俗斯辱頻興矣勑道士朝散大夫&KR0016;¶都尉郭行真
器識無取道藝缺然爲其小解¶醫藥薄閑章醮當爲
皇太子&KR0042;療患得損録¶其功効授以榮班縁前驅使
妄作威禍¶兼以交結選曹周旋法吏專行欺詐取人
<pb:KR6s0002_SBCK_069-9b>
財¶物遣營功徳隱盗尤多朱紫莫分而僞敷至¶教菽
麥詎辯而潜讀禁書徒知僕妾是求¶莊宅爲務雖靈
溪千仞何能蕩其&KR0126;質神丹¶九液豈可練其瑕心擢
髮未數其&KR0317;刋竹寜¶書其罪論斯咎舋冝從伏法其
叅迹道門¶情所未忍可除名長配流受州仍即發遣
令¶長剛領送至彼官司檢校不得令出縣境其¶私畜
奴婢田宅水磑車牛馬等並冝沒官¶
龍朔三年十二月十四日宣¶竊惟賊飾黄巾興乎鉅
鹿&KR0017;書丹簡發自陽平而云服象雲羅斯言逕廷衣
同雨縠不近¶人情安有駕鶴乘龍披巾布&KR0260;驅鸞䇿
<pb:KR6s0002_SBCK_069-10a>
鳯頂¶戴皮冠所以白石赤松之流皆非&KR0017;卒王喬¶羡
門之輩並匪治頭又李聃事周之辰服同¶儒墨公旗
謀漢之日始有黄巾如其祖習伯¶陽道士並冝朝拜
若也宗旗取則斯弊特可¶漂除矣¶
道教敬佛第五¶
述曰上來所列並引典籍邪正顯然升沉殊¶趣豈可
以爝火之暉爭日月之光凌虚之塵<md:KR6s0002_T_055-0705c>¶同太岳之峻故
知佛法幽&KR0201;非凡所測僧衆¶髙逺亦非黄冠之儔夫
出家者内辭親愛外¶捨官榮志求無上菩提願出生
死苦海所以¶棄朝宗之服披福田之衣行道以報四
<pb:KR6s0002_SBCK_069-10b>
恩立¶徳以資三有此其之大意也信知三寳位重¶豈
同孔老兩教故案孔老經書漢魏已來内¶外史籍略
引外道經中敬佛僧文具列如左¶既敬已經依法遵
佛冀伏邪愚依承正典¶(略引二十二經/今敬三實文)¶
一依道士法輪經天尊説偈誡朂道士云¶
　　若見佛圖　思念無量　當願一切¶
　　普入法門　若見沙門　思念無量¶
　　願早出身　以習佛真
二依太上清淨消魔寳真安志智慧本願大戒¶上品
經四十九願天尊説願文若見沙門尼¶當願一切明
<pb:KR6s0002_SBCK_069-11a>
解法度得道如佛○¶三依老子昇&KR0007;經云天尊告道
&KR0092;使往東方¶詣受法教昇&KR0007;又云東方如來遣善勝
大士¶詣太上曰如來聞子爲張&KR0092;説法故遣我來¶㸔
子語張&KR0092;曰卿隨我往詣佛所當令子得¶見所未見
聞所未聞&KR0092;即禮大士隨往佛所¶聽法○¶四依道士
張&KR0092;别傳云&KR0092;在鵠鳴山中供養¶金像轉讀佛經○¶
五依老子西昇經云吾師化遊天竺善入泥¶洹又符
子云老氏之師名釋迦文佛○¶六依智慧觀身大戒
經云道學當念旋大梵¶流影宫禮佛○¶七依昇&KR0007;經
云若有沙門欲來聽經觀察供<md:KR6s0002_T_055-0706a>¶主不得計飲食費遏
<pb:KR6s0002_SBCK_069-11b>
截不聽當推置上座道¶士經師自在其下昇&KR0007;又云
道士設齋供若¶比丘來者可推爲上座好設供養道
士經師¶自在其下若沙門尼來聽法者當穩處安置¶
推爲上座供主如供養不得遮止○¶八依化胡經天
尊敬佛説偈云¶
　　願採優曇蕐　願燒栴檀香¶　供養千佛身
　　稽首禮定光¶　我生何以晚　泥洹一何早¶
　　不見釋迦文　心中常懊惱
九依靈寳消魔安志經天尊説偈云¶
　　道以齋爲先　勤行常作佛¶(¶道士新攺本云/勤行登金闕)
<pb:KR6s0002_SBCK_069-12a>
　　故設大法橋　普度諸人物
十依老子大權菩薩經云老子是迦葉菩薩¶化遊震
旦○¶十一依靈寳法輪經云葛仙公生始數日有外¶
國沙門見仙公禮拜抱持而語仙公父母曰¶此兒是
西方善見菩薩今來漢地教化衆生¶當遊仙道白日
昇天仙公自語子弟云吾師¶姓波閲宗字維那訶西
域也○¶十二依仙人請問衆聖難經云葛仙公告弟¶
子曰吾㫺與釋道微竺法開張太鄭思逺等¶四人同
時發願道微法開二人願爲沙門張¶太鄭思逺願爲
道士○¶十三依仙公起居注云于時生在葛尚書家
<pb:KR6s0002_SBCK_069-12b>
尚書年逾八十始有一子時有沙門自稱天¶竺僧於
市大買香市人怪問僧曰我昨夜夢¶見善思菩薩下
生葛尚書家吾將此香浴之<md:KR6s0002_T_055-0706b>¶到生時僧至燒香右遶
七币禮拜恭敬沐浴¶而止○¶十四依仙公請問上經
云與沙門道士言則¶志於佛敬於僧○¶十五依上品
大戒經校量功徳品云施佛塔¶廟得千倍報布施沙
門得百倍報○¶十六依昇&KR0007;内教經云或復有人平
常之時¶不一月作福見沙門道士説法勸善了無從¶
意○¶十七依道士陶隱居作禮佛文一卷○¶十八依
智慧本願戒上品經云日别施散佛¶僧中食塔寺一
<pb:KR6s0002_SBCK_069-13a>
錢已上皆二萬四千報功多¶報多世世賢明翫好不
絶七祖皆得入無量¶佛國○¶十九依仙公請問經云
復有凡人行是功徳¶願爲沙門道士大愽至後生便
爲沙門大學¶佛法爲衆法師復有一人見沙門道士
齋請¶讀經乃笑曰彼向空吟經欲何希耶虚腹日¶中
一食此罪人耳道士乃慈心喻之故報意¶不釋死入
地獄考毒五苦○¶二十依仙公請問經云五經儒俗
之業佛道¶各歎其教大師善也○¶二十一依太上靈
寳真一勸誡法輪妙經云¶吾歴觀諸天從無數劫來
見道士百姓男子¶女人已得無上正真之道髙仙真
<pb:KR6s0002_SBCK_069-13b>
人自然十¶方佛皆受前世勤苦求道不可稱計○¶二
十二依法輪妙經云道言夫輪轉不滅得¶還生人中
大智慧明逹者從無數劫來學已¶成真人髙仙自然
十方佛者莫不從行業所<md:KR6s0002_T_055-0706c>¶致也(上來所引道經未知/此經爲眞爲僞若是)
(眞經今道士女冠不禮三寶便違天尊老子師教卽/是邪見之人非眞弟子同無識之徒何須師敬此經)¶
(若僞則一釗道經皆須除/郤進退訛朁終成亂俗也)¶
捨邪歸正第六¶
梁髙祖武皇帝年三十八登位在政四十九¶年雖億
兆務殷而卷不釋手内經外典罔不¶厝懷皆爲訓解
數千餘卷而儉約自節羅綺¶不服覆處虚閑晝夜無
<pb:KR6s0002_SBCK_069-14a>
怠致有布被莞席艸¶屨葛巾初臨大寳即備斯事日
惟一食永絶¶辛羶自有帝王罕能及此舊事老子宗
尚符¶圖窮討根源有同妄作帝乃躬運神筆下詔¶作
捨道文曰¶維天鍳三年四月八日梁國皇帝蘭&KR0092;蕭
衍¶稽首和南十方諸佛十方尊法十方聖僧伏¶見經
云發菩提心者即是佛心其餘諸善不¶得爲喻能使
衆生出三界之苦門入無爲之¶勝路故如來漏盡智
凝成覺至道通機徳圖¶取聖發恵炬以照迷鏡法流
以澄垢啟瑞¶迹於天中鑠靈儀於像外度羣生於慾
海¶引含識於湼槃登常樂之髙山出愛河之㴱¶際言
<pb:KR6s0002_SBCK_069-14b>
乖四句語絶百非應迹娑婆王宫誕¶相歩三界而爲
尊普大千而流照但以機心¶淺薄好生厭怠遂乃湛
説圓常亦復潜輝鶴¶&KR0035;闍王滅罪婆藪除殃若不逢
値大聖法王¶誰能救接斯苦在迹雖隱其道無&KR0220;弟
子經¶遲迷&KR0189;耽事老子歴葉相承染此邪法習因¶善
發棄迷知返今捨舊醫歸慿正覺願使未¶來生世童
男出家廣&KR0042;經教化度含識同共¶成佛寜在正法中
長淪惡道不樂依老子教¶暫得上天渉大乘心離二
乘念正願諸佛證<md:KR6s0002_T_055-0707a>¶明菩薩攝受弟子蕭衍和南¶于時
帝與道俗二萬餘人於重雲殿重閣上¶手書此文發
<pb:KR6s0002_SBCK_069-15a>
菩提心至四月十一日又勑門¶下大經中説道有九
十六種惟佛一道是於¶正道其餘九十五種名爲邪
道¶朕捨邪外以事正内諸佛如來若有公卿能¶入此
誓者各可發菩提心老子周公孔子等¶雖是如來弟
子而化迹既邪止是世間之善¶不能革凡成聖其公
卿百官王侯宗族冝返¶僞就真捨邪入正故經教成
實論云若事外¶道心重佛法心輕即是邪見若心一
等是無¶記性不當善惡若事佛心強老子心弱者乃¶
是清信言清信者清是表裏俱淨垢&KR0126;惑累¶皆盡信
是信正不信邪故言清信佛弟子其¶餘諸信皆是邪
<pb:KR6s0002_SBCK_069-15b>
見不得稱清信也門下速施¶行¶至四月十七日侍中
安前將軍丹陽尹邵陵¶王上啟云¶臣綸聞如來嚴相
巍巍架于有頂微妙色身¶蕩蕩顯乎無際假金輪而
啟物託銀粟以應¶凡砥般若之利刀収湼槃之妙果
汎生死¶之苦海濟常樂於彼岸故能降慈悲雲垂甘¶
露雨七處八㑹教化之義不竆四諦五時利¶益之方
無盡並水清日盛霧豁雲除爝火¶翳光塵&KR0044;自靜可
謂入俗化於䝉底出世冥¶此真如使稠林邪逕之人
景法門而不倦¶渴愛聾瞽之士慕探賾而知迴道&KR0035;
始於迦¶維徳音盛于京洛恒星不現周鍳娠徵滿月
<pb:KR6s0002_SBCK_069-16a>
圓姿漢感宵夢五法用傳萬徳方兆&KR0160;俗潜<md:KR6s0002_T_055-0707b>¶故競扇
髙風資此三明照迷途之失慿兹七¶覺㧞長夜之苦
屬値皇帝菩薩應天御物負¶扆臨民含光宇宙照清
海表坐無礙辯以接¶&KR0058;庶以本願力攝受衆生故能
隨方逗藥示¶權顯正崇一乘之㫖廣十地之基是以
萬&KR0022;¶迴向俱禀正識幽顯靈祗皆䝉誘濟人興等¶覺
之願物起菩提之心莫不翹勤歸宗之境¶悦懌還源
之趣共保慈悲俱修忍辱所謂覆¶䕶饒益橋梁津濟
者矣道既光被民亦化之¶於是應真飛&KR0236;騰虚接影
破邪外道堅持正¶國伽藍精舍寳刹相望講㑹傳經
<pb:KR6s0002_SBCK_069-16b>
徳音盈耳¶臣㫺未逹理源承外道如欲須甘果翻種¶
苦栽欲除渴乏反趣醎水今啟迷方麤知歸¶向受菩
薩大戒誡節身心捨老子之邪風入¶法流之真教伏
願天慈曲垂矜許¶至四月十八日中書舍人臣任孝
恭宣勑云¶能改迷入正可謂是宿植勝因冝加勇猛
也¶
北齊髙祖文宣皇帝廢李老道法詔昔金¶&KR0092;道士陸
修靜者道門之望在宋齊兩代祖¶述三張&KR0042;衍二葛
郗張之士封門受籙遂妄¶加穿鑿廣制齋儀糜費極
繁意在王者遵奉¶㑹梁祖啟運下詔捨道修靜不勝
<pb:KR6s0002_SBCK_069-17a>
其憤遂與¶門人及邉境亡命叛入北齊又傾散金玉
贈¶諸貴遊託以&KR0109;期冀興道法帝惑之也於天¶保六
年九月乃下勑召諸沙門與道士學達¶者十人親目
對校于時道士咒諸沙門¶衣鉢或飛或轉祝諸梁木
或横或豎沙門¶曽不學術黙無一對士女歡閙貴賤
移心¶並以靜徒爲勝也諸道士等踊躍騰倚魚晲<md:KR6s0002_T_055-0707c>¶雲
漢髙談自矜誇&KR0247;道術仍又唱言曰神通¶權設抑挫
强禦沙門現一我當現二今薄示¶小術並辭&KR0370;屈事
亦可見帝命上綂法師與¶靜捔試上曰方術小伎俗
儒恥之况出家¶人也雖然天命難拒豈得無言可令
<pb:KR6s0002_SBCK_069-17b>
最下座¶僧對之即往尋覓有僧名佛㑺又字曇顯者¶
不知何人遊無定方飲啗同俗時有放言摽¶悟宏逺
上統知其㴱量私與之交于時名¶僧盛集顯居末座
酣酒大醉昻兀而坐有司¶不敢召之以事告於上統
上曰道士祭酒常¶道所行止是飲酒道人可共言耳
可扶轝將¶來於是合衆皆憚而怯上統威權不敢有
諌¶乃兩人扶顯令上髙座顯既上便立而含笑¶曰我
飲酒大醉耳中有所聞云沙門現一我¶當現二此言
虚實道士曰有實顯即翹足¶而立云我已現一卿可
現二各無對之顯曰¶向咒諸衣物飛揚者我故開門
<pb:KR6s0002_SBCK_069-18a>
試卿術耳命¶取稠禪師衣鉢咒之諸道士一時奮發
共¶咒一無動揺帝勑取衣乃至十人牽舉不動¶顯乃
令以衣置諸梁木又令咒之都無一¶驗道士等相顧
無頼猶以言辯自髙乃曰佛¶家自號爲内内則小也
説我道家爲外外則¶大也顯應聲曰若然則天子處
内定小百官¶矣靜與其屬緘口無言帝目驗臧否便
下詔¶曰法門不二真宗在一求之正路寂泊爲本¶祭
酒道者世中假妄俗人未悟仍有秪崇¶麴　是味清
虚焉在瞿脯斯甜慈悲永隔¶上異仁祠下乖祭典皆
冝禁絶不復遵事頒¶勒逺近咸使知聞其道士歸伏
<pb:KR6s0002_SBCK_069-18b>
者並付照&KR0007;<md:KR6s0002_T_055-0708a>¶大統上法師度聽出家未發心者可令
染¶鬀爾日斬首者非一自謂神仙者可上三¶爵臺令
其投身飛逝諸道士等皆碎屍塗地¶僞妄斯絶致使
齊境國無兩信迄于隋初漸¶開其術至今東川此宗
微末無足抗言至¶唐貞觀二十年有吉州囚人劉紹
略妻王¶氏有五岳真仙圖及舊道士鮑靜所造三皇
經¶合一十四&KR0083;上云凡諸侯有此文者必爲國¶王大
夫有此文者爲人父母庶人有此文者¶錢財自聚婦
人有此文者必爲皇后時吉州¶司法叅軍言辯因檢
囚席乃於王氏衣籠中¶得之時追紹略等勘問云向
<pb:KR6s0002_SBCK_069-19a>
道士所得之受¶持州官將爲圖讖因封此圖及經馳
驛申省¶奏聞勑令省官勘當時朝議郎刑部郎中紀¶
懐業等乃追京下清都觀道士張恵元西&KR0160;¶觀道士
成武英等勘同並欵稱云此先道士¶鮑靜等所作妄
爲墨書非今元等所造¶勑遣除毁又得田令官奏云
如佛教依内律¶僧尼受戒得䕃田人各三十畞今道
士女道¶士皆依三皇經受其上清下清昔僧尼戒¶處
亦合䕃田三十畝此經既僞廢除道士女¶道士既無
戒法即不合受田請同經廢京城¶道士等當時懼怕
畏廢䕃田私慿奏官請將¶老子道徳經㬱處其年五
<pb:KR6s0002_SBCK_069-19b>
月十五日出勑侍¶郎崔仁師宣¶勑㫖云三皇經文字
既不可傳又語渉妖妄¶冝並除之即以老子道徳經
㬱處有諸道觀¶及以百姓人間有此文者並勒送省
除毁其¶年冬諸州考使入京朝集括得此文者總聚<md:KR6s0002_T_055-0708b>¶禮部尚書㕔前並從火謝也故知代代穿鑿¶狂簡寔
繁人人妄作斐然盈卷無識之徒將¶爲聖説
晉彭城郡有釋道融汲郡林慮人十¶二出家厥師愛
其神彩先令外學往村借論¶語竟不齎歸於彼已誦
師便借本覆之不遺¶一字既嗟而異之於是恣其遊
學迄至立年¶才解英絶内外經書暗遊心府姚興曰
<pb:KR6s0002_SBCK_069-20a>
昨見¶融公復是竒聰明釋子勑入逍遥園與什叅¶正
詳譯俄而師子國有一婆羅門聰辯多學¶西土俗書
罕不披誦爲彼國外道之宗聞什¶在闗大行佛法乃
謂其徒曰寜可使釋氏之¶風獨傳震旦而吾等正化
不洽東國遂乘駝¶負書來入長安姚興見其口眼便
僻頗亦惑¶之婆羅門乃啟興曰至道無方各尊其事
今¶請與秦僧捔其辯力隨有優者即傳其化興¶即許
焉時闗中僧衆相視缺然莫敢當者什¶謂融曰此外
道聰明殊人捔言必勝使無上¶大道在吾徒而屈良
可悲矣若使外道得志¶則法輪摧軸豈可然乎如吾
<pb:KR6s0002_SBCK_069-20b>
所覩在君一人¶融自顧才力不減而外道經書未盡
披讀乃¶宻令人寫婆羅門所持經目一披即誦後剋¶
日論義姚興自出公卿皆㑹闗中僧衆四逺¶必集融
與婆羅門擬相酬抗鋒辯飛&KR0007;彼所¶不及婆羅門自
知辭理已屈猶以廣讀爲本¶融乃列其所讀書并秦
地經史名目卷部三¶倍多之什因嘲之曰君不聞大
秦廣學那¶忽輕爾逺來婆羅門心愧悔伏頂禮融足
旬¶日之中無何而去像運再興融有力也後還¶彭城
常講説相續聞道至者千有餘人依隨<md:KR6s0002_T_055-0708c>¶門徒數盈三
百性不狎諠常登樓披翫慇懃¶善誘畢命&KR0042;法後卒
<pb:KR6s0002_SBCK_069-21a>
於彭城春秋七十四矣¶所著法&KR0160;大品金光明十地
維摩等義並行¶於世¶
魏書云正光元年明帝加朝服大赦天下召¶佛道二
宗門人殿前齋訖侍中劉騰宣勑諸¶法師等與道士
論議以釋弟子疑網時清通¶觀道士姜斌與融覺寺
僧曇謨最對論帝曰¶佛與老子同時不斌曰老子西
入化胡佛時¶以充侍者明是同時最曰何以知之斌
曰¶案老子開天經是以得知最曰老子當周何¶王幾
年而生周何王幾年西入斌曰當周定¶王即位三年
乙卯之歳於楚國陳苦縣厲鄉¶曲仁里九月十四夜
<pb:KR6s0002_SBCK_069-21b>
子時生至周簡王四¶年丁丑嵗事周爲守藏吏簡王
十三年遷爲¶太史至敬王元年庚辰嵗年八十五見
周徳¶凌遲與散闗令尹喜西入化胡斯足明矣最¶曰
佛以周昭王二十四年四月八日生穆王¶五十三年
二月十五日滅度計入湼槃後經三¶百四十五年始
到定王三年老子方生生已¶年八十五至敬王元年
凡經四百二十五年¶始與尹喜西遁據此年載懸殊
無乃謬乎斌¶曰若佛生周昭之時有何文記最曰周
書異¶記漢法本内傳並有明文斌曰孔子既是制¶法
聖人當時於佛迥無文記何耶最曰仁者¶識同管窺
<pb:KR6s0002_SBCK_069-22a>
覧不&KR0042;逺案孔子有三備卜經謂¶天地人也佛之文
言出在中備仁者早自披¶究不有此迷斌曰孔子聖
人不言而知何假¶卜乎最曰惟佛是衆聖之王四生
之導首逹<md:KR6s0002_T_055-0709a>¶一切含靈前後二際吉凶終始不假卜觀
自¶餘小聖雖曉未然之理必藉蓍&KR0027;以通靈卦¶也侍
中尚書令元文宣勑語道士姜斌等論¶無宗㫖冝退
下席又問開天經何處得來是¶誰所説即遣中書侍
郎魏収尚書郎祖瑩等¶就觀取經帝令議之太尉丹
陽王蕭太¶傅李寔衛尉許伯姚吏部尚書邢欒散&KR0016;
常¶侍温子昇等一百七十人讀訖奏云老子止¶著五
<pb:KR6s0002_SBCK_069-22b>
千文更無言説臣等所議姜斌罪當惑¶衆帝加斌極
刑時有三藏法師菩提流支行佛¶慈化諌帝乃止配
徒馬邑(¶右二驗岀/梁高僧傳)
晉程道恵字文和武昌人也世奉五升米¶道不信有
佛常云古來正道莫踰李老何乃¶信惑胡言以爲勝
教太元十五年病死心下¶尚暖家不殯殮數日得蘇
説初死時見十許¶人縛録將去逢一比丘云此人宿
福未可縛¶也乃解其縛散驅而去道路修平而兩邉
棘刺¶森然略不容足驅諸罪人馳走其中肉隨著¶刺
號呻聒耳見恵行在平路皆歎羡曰佛¶弟子行路復
<pb:KR6s0002_SBCK_069-23a>
勝人也恵曰我不奉法其人¶笑曰君忘之耳恵因自
憶先身奉佛已經¶五生五死忘失本志今生在世幼
遇惡人未¶達邪正乃惑邪道既至大城逕進聽事見
一¶人年可四五十南面而坐見恵驚曰君不¶應來有
一人著單衣幘持簿書對曰此人伐¶社殺人罪應來
此向所逢比丘亦隨恵入¶申理甚至云伐社非罪也
此人宿福甚多殺¶人雖重報未至也南面坐者曰可
罰所録人¶命恵就坐謝曰小&KR0017;謬濫枉相録來亦由<md:KR6s0002_T_055-0709b>¶君忘失宿命不知奉大正法故也將遣恵¶還乃使暫
兼覆校將軍歴觀地獄恵欣然辭¶出導從而行行至
<pb:KR6s0002_SBCK_069-23b>
諸城城城皆是地獄人衆巨¶億悉受罪報見有猘狗
嚙人百節肌肉散¶落流血蔽地又有羣鳥其啄如鋒
飛來甚¶速鴆然血至入人口中表裏貫洞其人宛¶轉
呼呌筋骨碎落其餘經見與趙泰屑荷大¶抵麤同不
復具載唯此二條爲異故詳記之¶觀歴既徧乃遣恵
還復見向所逢比丘與¶恵一銅物形如小鈴曰君還
至家可棄此門¶外勿以入室某年月日君當有厄誡
慎過此¶壽延九十時道恵家於京師大桁南自見¶來
還逹皂莢橋見親表三人住車共語悼恵¶之亡至門
見婢行哭而市彼人及婢咸弗見¶也恵將入門置向
<pb:KR6s0002_SBCK_069-24a>
銅物門外&KR0035;上光明舒¶散流飛屬天良久還小奄爾
而滅至户聞屍¶臭惆悵惡之時賓親奔弔哭恵者多
不得¶徘徊因進入屍忽然而蘇説所逢車人及¶市婢
咸皆符同恵後爲廷尉預西堂聽訟¶未及就列欻然
頓悶不識人半日乃愈計其¶時日即道人所戒之期
頃之遷爲廣州刺史¶元嘉六年卒八十九矣(右一驗/出冥祥)
(記)¶
唐益州福壽寺釋寳瓊俗姓馬氏綿竹縣人¶小年出
家清卓儉素讀誦大品兩日一徧以¶爲常業勸歴邑
義日誦一卷者向有千計四¶逺聞者皆來欽敬本邑
<pb:KR6s0002_SBCK_069-24b>
連比什邡諸縣並是¶道民執邪日久投寄無容瓊雖
桑梓習俗而¶不事道李氏諸族值作道㑹邀瓊赴之
來既¶後至不禮而坐皆謂不禮天尊輕我宗法耶<md:KR6s0002_T_055-0709c>¶瓊
曰邪正道殊所事各異天尚不禮何况老¶君衆議紛
紜頗相凌侮瓊見諍訟不止又報¶曰吾禮非所禮恐
貽辱先宗遂禮一拜道像¶并座一時動揺又禮一拜
連座反倒墜落在¶地身座摧毁道民羞恥唱言風鼓
竟來周正¶又禮還倒瓊曰天朗和暢而言怨風汝之¶
愚戅不測吾風合衆驚懼一心禮瓊逺近聞¶知皆捨
道歸佛闔境道俗及以傍縣道黨同¶嗟皆來請瓊受
<pb:KR6s0002_SBCK_069-25a>
菩薩戒縣令髙達素有誠信¶敬承威徳更於州寺召
僧&KR0042;講以貞觀八年¶終於所住(¶右一驗岀/唐高僧傳)
法苑珠林卷第六十九¶
校譌
　第十七紙(入行惠疑/當作慧)
音釋
　謐(者/宻)麕(俱倫切/鹿屬)ခ(于盈/切)莞(音官草/名似藺)藪(蘇後/切)扆(隱豈/切畫)
(斧屏/風也)籙(音/禄)睨(研計切/斜視也)㑺(子峻切/芽麥也/魚傑切/與俊同)斌(卑民/切)
　蓍(升脂切/蒿屬)殯殮(殯必刃切/殮力驗切)鴆(直禁/切)䈥(舉欣切/與筋同)欻(許/勿)
(切忽/也)邡(音方什邡/廣漢縣名)
<pb:KR6s0002_SBCK_069-25b>
(太倉居士楊繼英室王氏施貲刻此/法苑珠林第六十九卷/吴江比丘明覺對/眞)
(州王國英書/烏程俞方刻/萬曆辛卯秋清涼山妙德庵識)

