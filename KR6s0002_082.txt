# -*- mode: mandoku-view -*-
#+TITLE: 法苑珠林
#+DATE: 2015-09-11 06:33:22
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 81

撰¶
六度篇第八十五之三¶
　持戒部
　　¶述意¶¶
竊聞戒是人師道俗咸奉心為業主凡聖¶俱制良由
三寳所資四生同潤故經曰正¶法住正法滅意在兹
乎是以持戒為徳顯¶自大經性善可崇朙乎大論或
復方之¶日月譬若寳珠義等塗香事同惜水越度¶大
海號曰牢船生長善芽又稱平地是以¶菩薩稟受微
<pb:KR6s0002_SBCK_099-1b>
塵不缺羅漢護持纖芥無犯寧¶當抱渴而&KR0174;弗飲水
蟲乃可被繫而終無傷¶艸葉書云立身行道揚名於
後世言行忠¶信戰戰兢兢豈可放縱心馬不加轡勒
馳¶騁情㺅都無制鎖浮囊旣毁前路何期徳瓶¶已破
勝縁長絶或復要聚惡人朋結兇黨更¶相扇動備造
諐瑕無慚無愧不羞不恥日更¶增甚轉復沈浮似若
葶藶艾蒿枝葉皆苦訶¶梨果樹徧體無甘從明入闇
無復出期劫數¶既遥痛傷難忍於是鑊湯奔沸猛氣
衝天鑪¶炭赫羲爆聲烈地鎔銅灌口則腹爛肝銷銅¶
柱逼身則骨肉俱盡宛轉嗚呼何可言念如¶斯等苦
<pb:KR6s0002_SBCK_099-2a>
實由毁戒也¶
　　勸持¶
如大莊嚴論云若能至心持戒乃至殁命得<md:KR6s0002_T_082-0890a>¶現果報
我㫺聞難提跋提城有優婆塞兄¶弟二人竝持五戒
其弟爾時䘚患脅痛氣將¶欲絶時醫語之食新殺狗
肉并使服酒所患¶必除病者白言其狗肉者為可於
市買索食¶之飲酒之事願捨身命終不犯戒而服於
酒¶其兄極為困急賫酒語弟捨戒服酒¶以療其病弟
白兄言我雖病急願捨身命終不犯戒而飲此酒即
説偈言
<pb:KR6s0002_SBCK_099-2b>
　　怪哉臨命終　破我戒瓔珞¶　以戒莊嚴身
　　不用殯葬具¶　人身既難得　遭值戒復難¶
　　願捨百千命　不毁破禁戒¶　無量百千劫
　　時乃值遇戒¶　閻浮世界中　人身極難得¶
　　雖復得人身　值正法倍難¶　時復值法寶
　　愚者不知取¶　善能分别者　此事亦復難¶
　　戒寶入我手　云何復欲奪¶　乃是怨憎者
　　非我之所親
兄聞是已答其弟言我以親故不為沮壊弟¶白兄言
非為親愛乃是殁敗即説偈言
<pb:KR6s0002_SBCK_099-3a>
　　我欲向勝處　毁戒令墮墜¶　捨戒乃如是
　　云何名親愛¶　我勤習戒根　乃欲見劫奪¶
　　所持五戒中　酒戒最為重¶　今欲強毁我
　　不得名為親
兄問弟言云何以酒為戒根本耶弟即説¶偈以答兄
言¶
　　若於禁戒中　不盡心護持<md:KR6s0002_T_082-0890b>¶　便為違大悲
　　草頭有酒滴¶　尚不敢嘗觸　以是故我知¶
　　酒是惡道因　在家脩多羅¶　説酒之惡報
　　唯佛能分别¶　誰有能測量　佛説身口意
<pb:KR6s0002_SBCK_099-3b>
　　三業之惡行　唯酒為根本¶　復墮惡行中
　　往者優婆夷¶　以酒因縁故　遂毁餘四戒¶
　　是名惡行數　酒為放逸根¶　不飲閉惡道
　　能獲信樂心¶　去慳能捨財　&KR0545;羅聞佛説¶
　　能獲無量益　我都無異意¶　而欲毁犯者
　　略説而言之¶　寧捨百千命　不毁犯佛教¶
　　寧使身乾枯　終不飲此酒¶　假使毁犯戒
　　夀命百千年¶　不如護禁戒　即時身命滅¶
　　決定能使差　我猶故不飲¶　況今不定知
　　為差為不差¶　作是決定心　心生大歡喜
<pb:KR6s0002_SBCK_099-4a>
　　即獲見眞諦　所患得消除
惟大智之人猒世修道雖具持戒内懐定慧¶不現持
相内言實徳故&KR0160;嚴經云何等為¶離邪命戒此菩薩
不作持戒淨相欲使他知¶内無實徳詐現實徳現實
徳相但持淨戒一向求法¶究竟薩婆若何等為不起
惡戒此菩薩不自¶髙貴言我持戒見犯戒人亦不致
呵令其憂¶惱但其一心持清淨戒勝果剋得不須疑¶
惑<md:KR6s0002_T_082-0890c>¶又菩薩藏經云舍利子菩薩摩訶薩行尸波¶羅蜜
多故獲得十種清淨尸羅汝應知之何¶等為十一者
於諸衆生曾無損害二者於他¶財物不行劫盜三者
<pb:KR6s0002_SBCK_099-4b>
於他妻妾逺諸染習四¶者於諸衆生不興欺誑五者
和合眷屬無有¶乖離六者於諸衆生不起麤言由能
堪忍彼¶惡言故七者逺離綺語凡有所言諦審説故¶
八者逺諸貪著於他受用無我所故九者逺¶離瞋恚
善能忍受麤言辱故十者逺離邪見¶由不敬事諸餘
天仙及神&KR0017;故¶又大寶積經云第二持十善業戒者
有五事¶利益一能制惡行二能作善心三能遮煩惱¶
四成就淨心五能增長戒¶若人善修不放逸行八萬
四千無量戒品悉¶皆在十善戒中¶又月燈三昧經云
佛言有菩薩能淨持戒¶有十種利益何等為十一滿
<pb:KR6s0002_SBCK_099-5a>
足一切智二如¶佛所學而學三智者不毁四不退誓
願五安¶住於行六棄捨生&KR0174;七慕樂涅槃八得無¶纒
心九得勝三昩十不乏信財¶又六度集經云復有四
種持戒具足智慧何¶等為四一持戒常演説法二持
戒常勤求法¶三持戒正分别法四持戒迴向菩提¶
　　引證¶
如大莊嚴論説我㫺曾聞有諸比丘與諸賈¶客入海
採寶既至海中&KR0179;舫破壊爾時有一¶年少比丘捉得
一枚板上座比丘不得板¶故將没水中于時上座恐
怖惶懼恐為水漂¶語年少言汝寧不憶佛所制戒當
<pb:KR6s0002_SBCK_099-5b>
敬上座汝<md:KR6s0002_T_082-0891a>¶所得板應以與我爾時年少即便思惟如
来¶世尊實有斯語諸有利樂應先與上座復作¶是念
我若以板用與上座必没水中洄澓¶波浪大海之難
極為㴱廣我於今者命將不¶全又我年少初始出家
未得道果以此為憂¶我今捨身用濟上座正是其時
作是念已而¶説偈言¶
　　我為自令濟　為隨佛語勝¶　無量功徳聚
　　名稱徧十方¶　軀命極鄙賤　云何違聖教¶
　　我今受佛戒　至死必堅持¶　為順佛語故
　　奉板遺身命¶　若不為難事　終不獲難果
<pb:KR6s0002_SBCK_099-6a>
　　我若持此板　必度大海難¶　若不順聖㫖
　　將没生&KR0174;海¶　我今没水&KR0174;　雖死猶名勝¶
　　若捨佛所教　失於天人利¶　及以大涅槃
　　無上第一樂
説是偈已即便捨板持與上座既授板已¶于時海神
感其精誠即接年少比丘置於岸¶上海神合掌白比
丘言我今歸依堅持戒者¶汝今遭是危難之事能持
佛戒海神説偈報¶曰¶
　　汝眞是比丘　實是苦行者¶　號爾為沙門
　　汝實稱斯名¶　由汝徳力故　衆伴及財寶
<pb:KR6s0002_SBCK_099-6b>
　　得免大海難　一切安隱出¶　汝言誓堅固
　　敬順佛所説¶　汝是大勝人　能除衆患難<md:KR6s0002_T_082-0891b>¶　　我今當云何　而不加擁護¶　見諦能持戒
　　斯事不為難¶　凡夫不毁禁　此乃名希有¶
　　比丘處安隱　清淨自謹慎¶　能不毁禁戒
　　此亦未為難¶　未獲於道迹　處於大怖畏¶
　　捨已所愛命　護持佛教戒¶　難為而能為
　　此最為希有
又論云我㫺曾聞有一比丘次第乞食至穿¶珠家立
於門外時彼珠師為於國王穿摩尼¶珠比丘衣赤往
<pb:KR6s0002_SBCK_099-7a>
映彼珠其色紅赤彼穿珠¶師即入其舍為比丘取食
時有一鵝見珠赤¶色其狀似肉即便吞之珠師持食
以施比丘¶尋即覓珠不知所在此珠價貴珠師貧急
語¶比丘言得我珠耶比丘恐殺鵝取珠當設何¶計得
免斯患即説偈言¶
　　我今護他命　身分受苦惱¶　更無餘方便
　　唯以命代彼¶　若言他持去　此言復不可¶
　　説自得無過　不應作妄語¶　我今捨身命
　　為此鵝命故¶　故縁我護戒　因用成解脱
爾時珠師雖聞斯偈語比丘言若不見還汝¶徒受苦
<pb:KR6s0002_SBCK_099-7b>
終不相置比丘即四向望無可恃怙¶如鹿入圍莫知
所趣比丘無救亦復如是爾¶時比丘即自斂身端正
衣服彼人語比丘言¶汝今與我鬬耶比丘答言不共
汝鬬我自共¶結使鬭又説偈言¶
　　我捨身命時　墮地如乾薪<md:KR6s0002_T_082-0891c>¶　當使人稱美
　　為鵝能捨身¶　亦使於後人　皆生憂苦惱¶
　　而捨如此身　聞者勸精進¶　修行於眞道
　　堅持於禁戒¶　有便毁禁戒　願樂於持戒
時穿珠師即加棒打以兩手并頭竝皆被¶縛四向顧
望莫知所告而作是念生死受苦¶皆應如是又説偈
<pb:KR6s0002_SBCK_099-8a>
言¶
　　我於過去世　婬盜捨身命¶　如是不可數
　　羊鹿及六畜¶　捨身不可計　彼時虚受苦¶
　　為戒捨身命　勝於毁禁戒¶　假欲自擁護
　　會歸於當滅¶　不如為持戒　為他護身命¶
　　捨此危脆身　以取解脱命¶　我著糞掃衣
　　乞食以為業¶　住止於樹下　以何因縁故¶
　　乃當作偷賊　汝冝善觀察
爾時珠師語比丘言何用多語遂加繫縛倍¶更撾打
以繩急絞耳眼口鼻盡皆血出時彼¶鵝者即来食血
<pb:KR6s0002_SBCK_099-8b>
珠師瞋忿打鵝即死比丘問¶言此鵝死活珠師答言
鵝今死活何足故¶問時彼比丘即向鵝所見鵝既死
涕泣不¶樂即向鵝説偈言¶
　　我受諸苦惱　望使此鵝活¶　今我命未絶
　　鵝在我前死¶　我望護汝命　受是極辛苦¶
　　何意汝先死　我果報不成
珠師問比丘言鵝今於汝竟是何親愁惱乃<md:KR6s0002_T_082-0892a>¶爾比丘
答言不滿我願所以不樂珠師問¶言欲作何願比丘
以偈答言¶
　　菩薩往㫺時　捨身以救鴿¶　我亦作是意
<pb:KR6s0002_SBCK_099-9a>
　　捨命欲代鵝¶　我得最勝心　欲令此鵝命¶
　　久住常安樂　由汝殺鵝故¶　心願不滿足
爾時比丘更具説已珠師即開鵝腹而還得¶珠既見
珠已更舉聲號哭語比丘言汝護¶鵝命不惜於身使
我造此非法之事即説偈¶言¶
　　汝藏功徳事　如似灰覆火¶　我以愚癡故
　　燒然數百身¶　汝於佛摽相　極為甚相稱¶
　　我以愚癡故　不能善觀察¶　為癡火所燒
　　願當暫畱住¶　少聽我懺悔　猶如脚跌者¶
　　按地還得起　&KR0047;無清淨行¶　&KR0047;無堅持戒
<pb:KR6s0002_SBCK_099-9b>
　　遭是極苦難¶　不行毁缺行　不遇如是惡¶
　　持戒非希有　要當值此苦¶　能持禁戒者
　　是則名為難¶　為鵝身受苦　不犯於禁戒¶
　　此事實難有　懺悔既訖已¶　即放比丘還
又大莊嚴論説有諸比丘曠野中行為賊劫¶掠剥脱
衣裳時此羣賊懼諸比丘往告聚落¶盡欲殺害賊中
一人先曾出家語同伴言今¶者何為盡欲殺害比丘
之法不得傷草今者<md:KR6s0002_T_082-0892b>¶以草繫諸比丘彼畏傷故終不
能往四向馳¶告賊即以草而繫縛之捨之而去諸比
丘等¶既被草縛恐犯禁戒不得挽絶身無衣服為¶日
<pb:KR6s0002_SBCK_099-10a>
所炙蚊虻蠅蚤之所唼嬈從旦被縛至於¶日夕轉到
日没晦冥大暗夜行禽獸交横馳¶走甚可怖畏有老
比丘説諸年少説偈誡¶言¶
　　若有智慧者　能堅持禁戒¶　求人天涅槃
　　稱意而獲得¶　名稱普聞知　一切咸供養¶
　　必得人天樂　亦獲解脱果¶　伊羅鉢龍王
　　以其毁禁戒¶　損傷樹葉故　命終墮龍中¶
　　諸佛悉不記　彼得出龍時¶　能堅持禁戒
　　斯事為甚難¶　戒相極衆多　分别曉了難¶
　　如劒林棘聚　處中多傷毁¶　愚劣不堪任
<pb:KR6s0002_SBCK_099-10b>
　　護持如此戒
是諸比丘為苦所逼不得屈伸及以轉動恐¶傷草命
唯當護戒至死不犯即説偈言¶
　　我等往㫺来　造作衆惡業¶　或得生人道
　　竊盜婬他妻¶　王法受刑戮　計筭不能數¶
　　復受地獄苦　如是亦難計¶　或受畜生身
　　牛羊及雞犬¶　麞鹿禽獸等　為他所殺害¶
　　喪身無崖限　未曾有少利¶　我等於今者
　　為護聖戒故¶　分捨是微命　必獲大利益<md:KR6s0002_T_082-0892c>¶　　我等今危厄　必定捨軀命¶　若當命終後
<pb:KR6s0002_SBCK_099-11a>
　　生天受快樂¶　若毁犯禁戒　現在惡名聞¶
　　為人所輕賤　命終墮惡道¶　今當共立要
　　於此至没命¶　假使此日灮　㬥我身命乾¶
　　我要持佛戒　終不中毁犯¶　假使遇惡獸
　　摑裂我身首¶　終不敢毁犯　釋師子禁戒¶
　　我寧持戒&KR0174;　不願犯戒生
諸比丘等聞老比丘説是偈已各正其身不¶動不揺
譬如大樹無風之時枝葉不動時彼¶國王遇出田獵
漸漸遊行至諸比丘所繫之¶處王遥見之心生疑惑
謂是露形尼犍子¶等遣人往看諸比丘等㴱生慚愧
<pb:KR6s0002_SBCK_099-11b>
障蔽其身¶使人審知釋子沙門何以知之右肩黑故
即¶便還白言大王彼是沙門非為尼犍即説¶偈言¶
　　王今應當知　彼為賊所劫¶　慚愧為艸繫
　　如鉤制大象
于時大王聞是事已㴱生疑怪黙作是念我¶今宜往
彼比丘所作是念已即説偈言¶
　　青艸用繫手　猶如鸚鵡翅¶　又如祠天羊
　　不動亦不揺¶　雖知處危難　黙住不傷艸¶
　　如林為火焚　犛牛為尾&KR0174;
説是偈已往至其所以偈問曰
<pb:KR6s0002_SBCK_099-12a>
　　身體極丁壯　無病似有力¶　以何因縁故
　　艸繫不動揺<md:KR6s0002_T_082-0893a>¶　汝等豈不知　身自有力耶¶
　　為呪所迷惑　為是苦行耶¶　為是猒患身
　　願&KR0297;説其意
於是比丘以偈答王曰¶
　　守諸禁戒故　不敢挽頓絶¶　佛説諸艸木
　　悉是&KR0017;神村¶　我等不敢違　是以不能絶¶
　　如似咒場中　為虵畫境界¶　以神咒力故
　　毒虵不敢度¶　牟尼尊畫界　我等不敢越¶
　　我等雖護命　㑹歸於磨滅¶　願以持戒&KR0174;
<pb:KR6s0002_SBCK_099-12b>
　　終不犯戒生¶　有徳及無徳　俱共捨夀命¶
　　有徳慧命存　并復有名稱¶　無徳喪慧命
　　亦復失名譽¶　我等諸沙門　以持戒為力¶
　　於戒為良田　能生諸功徳¶　生天之梯隥
　　名稱之種子¶　得聖之橋津　諸利之首目¶
　　誰有智慧者　欲壊戒徳瓶
爾時國王聞説偈已心甚歡喜即為比丘解¶艸繫縛
而説偈言¶
　　善哉能堅持　釋師子所説¶　寧捨巳身命
　　護法不毁犯¶　我今亦歸命　如是顯大法
<pb:KR6s0002_SBCK_099-13a>
　　歸依離熱惱　牟尼解脱尊¶　堅持禁戒者
　　我今亦歸命
感應縁(略引/二驗)¶
梁沙門釋法聰<md:KR6s0002_T_082-0893b>¶隋沙門釋法充¶
後梁&KR0047;襄陽景空寺釋法聰&KR0047;陽新野人¶卓然神正
性潔如玉蔬藿是甘無求滋饌因¶至襄陽繖葢山白
馬泉築室方丈以為棲心¶之宅入谷兩所置蘭若舍
今巡山者尚識故¶基焉初梁晉安王承風来問將至
禪室馬騎¶相從無故却退王慚而返夜感惡夢後更
<pb:KR6s0002_SBCK_099-13b>
再往馬退如故王乃潔齋躬盡䖍敬方得¶進見初至
寺側但覩一谷猛火洞然良久¶佇望忽變為水經停
傾仰水滅堂現以¶事相詢乃知爾時入水火定也堂
内所坐繩¶牀兩邊各有一虎王不敢進聰乃以手按
頭¶著地閉其兩目召王令前方得展禮因告¶境内多
弊虎灾請聰救援聰即入定須臾有¶十七大虎来至
便與受三歸戒勑勿犯㬥百¶姓又命弟子以布繫諸
虎頸滿七日已當来¶於此王至期日設齋衆集諸虎
亦至便與¶飲食解布遂爾無害其日將王臨白馬泉¶
内有白龜就聰手中取食謂王曰此是雄¶龍又臨靈
<pb:KR6s0002_SBCK_099-14a>
泉有五色鯉魚亦就手食云此¶是雌龍王與羣吏嗟
賞其事大施而旋有兇¶左右數十壯人夜来欲劫所
施之物遇虎哮¶吼遮遏其道又見大人倚立禪室&KR0342;
有松樹¶至止其膝執金剛杵將有守䕶竟夜迴遑¶日
午方返王怪其来方以事首遂表奏聞¶初聰住禪堂
每有白鹿白雀馴伏棲止行¶往所及慈救為先因見
屠者驅猪百餘頭聰¶三告曰解脱首楞嚴猪遂繩解
散去諸屠¶大怒將事加手竝仡然不動便歸過悔罪<md:KR6s0002_T_082-0893c>¶因斷殺業又於漢水漁人牽網如前三告引¶網不得
方復歸心空網而返又荆州苦旱長¶沙寺遣僧至聰
<pb:KR6s0002_SBCK_099-14b>
所請雨使還大降陂池皆滿¶後䘚於江陵天官寺即
是梁太一年也其¶寺現有碑記¶
隋江州廬山化城寺釋法充俗姓畢九江人¶也常誦
法&KR0160;大品末住廬山半頂化城寺修¶定自非僧事未
嘗安履每勸僧衆無以女人¶入寺上損佛化下墜俗
謡然以寺基事重有¶不從者充歎曰生不值佛已是
罪縁正教¶不行義須早&KR0174;何慮方土不奉戒乎遂於
此¶山香鑪峯自投而下誓粉身骨用生淨土便¶於中
虗頭忽倒垂冉冉而下處於㴱谷不損¶一毛寺衆不
知後有人上峯頂路望下千¶有餘仞聞人語聲就而
<pb:KR6s0002_SBCK_099-15a>
尋之乃是充也身¶命猶存口誦如故迎還至寺僧感
死諫為斷¶女人經于六年方乃䘚也世時屬隆暑屍
不臭¶爛時當開皇之末年也(右二驗出/唐高僧傳)
　¶忍辱部
　　¶述意¶¶¶
蓋聞忍之為徳最是尊上持戒苦行所不能¶及是以
羼提比丘被刑殘而不恨忍辱仙¶人受割截而無瞋
且慈悲之道救拔為先¶菩薩之懐愍惻為用常應徧
遊地獄代其受¶苦廣度衆生施以安樂豈容微復觸
惱大生¶瞋恨乃至惡眼出聲慘顔厲色遂相捶打便
<pb:KR6s0002_SBCK_099-15b>
以杖加或父子兄弟自相損害朋友眷屬反<md:KR6s0002_T_082-0894a>¶更侵傷
惡逆甚於鵄梟含毒逾於蜂蠆所¶以歷劫怨讐生生
不絶也¶
　　勸忍¶
如菩薩藏經云夫忿恚者&KR0297;能損害百千大¶劫所集
善根若諸善根為瞋害已復當經¶於百千大劫方始
勤苦修行聖道若如是者¶阿耨菩提極難可得是故
我當被忍辱鎧以¶堅固力摧忿恚軍舍利子我今為
汝廣説其¶事我念過去為大仙人名修行處時有惡¶
魔化作五百健罵丈夫恒尋逐我與諸惡¶罵晝夜去
<pb:KR6s0002_SBCK_099-16a>
来行住坐臥僧坊靜室聚落俗家¶若在街巷若空閑
處隨我坐立是諸化魔¶以麤惡言毁罵訶責滿五百
年未曾休廢舍¶利子我自憶㫺五百嵗中為諸魔羅
之所訶¶毁未曾於彼起微恨心恒興慈救而用觀¶察¶
又成實論云惡口罵辱小人不堪如石雨象¶惡口罵
詈大人堪受如&KR0160;雨象行者常觀前¶人本末因縁或
於過去為我父母養育我身¶不避罪福未曾報恩何
須起瞋或為兄弟妻¶子眷屬或是聖人㫺為善友凡
情不識何須¶加毁¶又攝論云由觀五義以除瞋恚一
觀一切衆¶生無始已来於我有恩二觀一切衆生恒
<pb:KR6s0002_SBCK_099-16b>
念念滅何人能損何人被損三觀唯法無衆¶生有何
能損及所損四觀一切衆生皆自受¶苦云何復欲加
之以苦五觀一切衆生皆是¶我子云何於中欲生損
害由此五觀故能滅¶瞋<md:KR6s0002_T_082-0894b>¶又報恩經云假使熱鐵輪在
我頂上旋終不¶為此苦而發於惡言¶成論云行慈心
者臥安覺安不見惡夢天¶護人愛不毒不兵水火不
喪¶又四分律偈云¶
　　忍辱第一道　佛説無為最¶　出家惱他人
　　不名為沙門
又遺教經云能行忍者乃可名為有力大人¶又經云
<pb:KR6s0002_SBCK_099-17a>
見人之過口不得言已身有惡則應¶發露¶又書云聞
人之過如聞父母之名耳可得聞¶口不得言¶又經云
讚人之善不言已美¶又書云君子揚人之美不伐其
善¶又經云布施不望彼報若得人惠毫&KR0288;已上¶皆當
呪願慚愧奉受¶又書云公子有徳於人願公子忘之
人有徳¶於公子願公子勿忘¶又云施人慎勿念受施
慎勿忘¶又經云恕已可為喻勿殺勿行杖¶又書云己
所不欲勿施於人當知内外¶教其本均同雖形有黑
白然立行無殊若乖¶斯㫖便同鄙俗何依内外如經
云佛為衆生¶説法斷除無朙暗惑猶若良醫隨疾授
<pb:KR6s0002_SBCK_099-17b>
藥是¶名内教¶又書云天道無親唯仁是興是名外教¶
又若出家之人能觀苦空無常無我猒離生¶&KR0174;至求
出世是為依内若乖斯行翻為外¶俗在家之人若能
猒捨俗情欣慕髙志專<md:KR6s0002_T_082-0894c>¶崇三寳修持四徳奉行孝悌
仁義禮智貞和¶愛敬能行斯行翻同為内若違斯㫖
還同¶外道在俗之人能隨内教便悟眞理心常¶㑹道
漸進勝途至趣菩提既知如是欲行¶此行唯須自卑
推徳與他如拭塵巾攬垢¶向巳持淨與人故經云退
而得者佛道也¶故書云君子讓而得之為是義故常
須進勝¶他人恒須剋巳責躬也
<pb:KR6s0002_SBCK_099-18a>
　　忍徳¶
如大寳積經云第三忍辱有十事一不觀於¶我及我
所相二不念種姓三破除憍慢四¶惡来不報五觀無
常想六修於慈悲七心不¶放逸八捨於飢渴苦樂等
事九斷除瞋恚十¶修習智慧若人能成如是十事當
知是人能¶修於忍¶又月燈三昩經云佛言若有菩薩
住於慈忍¶有十種利益何等為十一火不能燒二刀
不¶能割三毒不能中四水不能漂五為非人所¶護六
得身相莊嚴七閉諸惡道八隨其所樂¶生於梵天九
晝夜常安十其身不離喜樂又¶私呵昧經云佛言忍
<pb:KR6s0002_SBCK_099-18b>
有六事得一切智¶何等為六一得身力二得口力三
得意力四¶得神足力五得道力六得慧力¶又六度集
經云復有四種忍辱具足智慧何¶等為四一於求法
時忍他惡罵二於求法時¶不避飢渴寒熱風雨三於
求法時隨順和尚¶阿闍梨行四於求法時能忍空無
相無願¶又比丘避女人惡名經偈云¶
　　雖聞多惡名　苦行者忍之<md:KR6s0002_T_082-0895a>¶　不應苦自言
　　亦不應起惱¶　聞聲恐怖者　是則林中獸¶
　　是輕躁衆生　不成出家法¶　仁者當堪耐
　　下中上惡聲¶　執心堅住者　是則出家法
<pb:KR6s0002_SBCK_099-19a>
　　不由他人語　令汝成劫賊¶　亦不由他語
　　令汝得羅漢¶　如汝自知已　諸天亦復知
　　引證¶
如五分律云佛告諸比丘過去世時阿練¶若池水邊
有二鴈與一龜共結親友後時池¶水涸竭二鴈作是
議言今此池水涸竭親¶友必受大苦議已語龜言此
池水涸竭汝¶無濟理可㗸一木我等各㗸一頭將汝
著¶大水處㗸木之時慎不可語即便㗸之經¶過聚落
諸小兒見皆言鴈㗸龜去鴈㗸龜去龜即瞋¶言何預
汝事即便失木墮地而&KR0174;爾時世尊¶因此説偈言
<pb:KR6s0002_SBCK_099-19b>
　　夫士之生　斧在口中　所以斫身¶
　　由其惡言　應毁反譽　應譽反毁¶
　　自受其殃　終無復樂
佛言龜者調達是也㫺以瞋語致有&KR0174;苦今¶復瞋罵
如来墮大地獄¶又法句喻經云㫺者羅雲未得道時
心性麤¶獷言少誠信佛&KR0217;羅雲汝到賢提精舍中住¶
守口攝意勤修經戒羅雲奉教作禮而去住¶九十日
慚愧自悔晝夜不息佛往見之羅¶雲歡喜趣前禮佛
安繩牀坐佛踞繩牀告¶羅雲曰澡盤取水為吾洗足
羅雲受教為<md:KR6s0002_T_082-0895b>¶佛洗足洗足已訖佛語羅雲汝見澡盤
<pb:KR6s0002_SBCK_099-20a>
中¶洗足水不羅雲白佛唯然見之佛語羅雲¶此水可
用飲食以不羅雲白言不可復用¶所以者何此水本
實清淨今以洗足受於塵¶垢是故不可復用佛語羅
雲汝亦如是雖¶為吾子國王之孫捨世榮禄得為沙
門不念¶精進攝身守口三毒垢&KR0126;充滿胷懐亦如此¶
水不可復用佛語羅雲棄澡盤中水羅雲¶即棄佛語
羅雲澡盤雖空可用盛飲食不¶耶白佛言不可復用
所以然者用有澡盤¶之名曾受不淨故佛語羅雲汝
亦如是雖¶為沙門口無誠信心性剛強不念精進曾¶
受惡名亦如澡盤不中盛食佛以足指撥¶卻澡盤應
<pb:KR6s0002_SBCK_099-20b>
時輪轉而走自跳而墮數返乃¶止佛語羅雲汝寧惜
澡盤恐破不羅雲白¶佛洗足之器賤價之物意中雖
惜不大殷勤¶佛語羅雲汝亦如是雖為沙門不攝身
口麤¶言惡説多所中傷衆所不愛智者不惜身&KR0174;¶神
去輪轉三塗自生苦惱無量諸佛賢聖所¶不愛惜亦
如汝言不惜澡盤羅雲聞之慚愧¶怖悸譬如戰象兩
牙二耳四腳及尾九兵皆¶嚴先須護鼻所以者何象
鼻輭脆中箭即&KR0174;¶人犯九惡唯當護口所以護口當
畏三塗十¶惡盡犯不護口者如象損鼻人犯十惡不
惟¶三塗毒痛辛苦即説偈云
<pb:KR6s0002_SBCK_099-21a>
　　我如象鬬　不恐中箭　常以誠信¶
　　度無戒人　譬象調伏　可中王乗¶
　　調為尊人　乃受誠信
羅雲聞佛懇惻之誨感激自厲剋骨不忘<md:KR6s0002_T_082-0895c>¶精進柔和
懐忍如地識想靜寂即得阿羅漢¶道¶又羅雲忍辱經
云爾時羅雲向一不信婆羅¶門家乞食悋惜不與羅
雲被打頭破血出復¶撮沙鉢中羅雲含忍心不加報
即持鉢¶至河洗頭鉢已而自説云我自行分衞無¶事
横忤我我痛斯須間奈彼長苦何猶如¶利劒割臭屍
臭屍不知痛非劒之不利又如¶天甘露飼彼溷猪食
<pb:KR6s0002_SBCK_099-21b>
溷猪捨之走非是甘露¶之不美我以佛眞言訓世凶
愚凶愚不思豈¶不然乎還已白佛佛言夫惡心之興
是以¶之衰輕薄惡人命終于夜半當入無擇地獄¶之
中獄&KR0017;加痛毒無不至八萬四千嵗其夀¶乃終魂神
更受含毒蟒身毒還自害其身¶終而復始續受蝮形
常食沙土萬嵗乃畢¶以瞋恚意向持戒人故受毒身
以沙土投鉢¶中故世世食沙土而死罪畢為人母懐
之時¶當有重病家中日耗兒生鈍頑都無手足¶其親
驚怪皆曰何妖来為不祥即取捐之著¶于四衢路人
往来無不愕然競以瓦石刀杖¶擊頭陷腦窮苦旬日
<pb:KR6s0002_SBCK_099-22a>
乃&KR0174;&KR0174;後魂靈即復更¶生輒無手足鈍頑如前經五
百世重罪乃¶畢後生為人常有頭痛之患夫人處世
不能¶忍者所生之處不值佛世違法逺僧常在三¶塗
若&KR0041;餘福得出為人禀性常愚凶虐自¶逐為人醜陋
衆所惡憎生輙貧窮聖賢不¶祐¶又雜阿含經云爾時
尊者舍利弗大目犍¶連住耆闍崛山中時尊者舍利
弗新剃&KR0288;時<md:KR6s0002_T_082-0896a>¶有伽吒及優波伽吒&KR0017;優波伽吒&KR0017;見
尊者¶舍利弗新剃鬚髮語伽吒&KR0017;言我今當往打¶彼
沙門頭伽吒&KR0017;言汝莫作是語此沙門大¶徳大力汝
莫起瞋長夜得大不饒益苦如是¶再三説時優波伽
<pb:KR6s0002_SBCK_099-22b>
吒&KR0017;再三不用伽吒&KR0017;語¶即以手打尊者舍利弗頭
打巳尋自言喚燒¶我伽吒煑我伽吒再三喚巳陷入
地中墮阿¶毗地獄目連聞舍利弗為&KR0017;所打即往問¶
言云何尊者苦痛可忍不舍利弗答言尊者¶目連雖
復苦痛意能堪忍不至大苦目連語¶舍利弗言奇哉
尊者舍利弗眞為大徳大力¶此&KR0017;若以手打耆闍崛
山者能令碎如糠糟¶況復打人而不苦痛爾時舍利
弗語目連我¶實不大苦痛時舍利弗大目犍連共相
慰勞¶時世尊以天耳聞其語聲巳即説偈言¶
　　其心如剛石　堅住不傾動¶　染著心巳離
<pb:KR6s0002_SBCK_099-23a>
　　瞋者不及報¶　若如此修心　何有苦痛憂
又新婆沙論云曾聞過去此賢劫中有王名¶羯利時
有仙人號為忍辱住一林中勤修苦¶行時羯利王除
去男子與内宫眷屬作諸妓¶樂遊戲林間縱意娛樂
經久疲猒而便&KR1368;眠¶内宫諸女為&KR0160;果故遊諸林間
遥見仙人於¶自所止端身靜思便馳&KR0208;之皆集其所
到¶已頂禮圍遶而坐仙人即為説欲之過所謂¶諸欲
皆是不淨臭&KR0126;之法是可呵責是可猒¶患誰有智者
當習近之諸姊皆應生猒捨離¶王從&KR1368;覺不見諸女
便作是念將無有人誘¶奪去耶即拔利劒處處求覓
<pb:KR6s0002_SBCK_099-23b>
乃見諸女在仙<md:KR6s0002_T_082-0896b>¶人邊圍遶而坐生大瞋恚是何大&KR0017;
誘我諸¶女即前問之汝是誰耶答言我是仙人復¶問
在此作何事耶答曰修忍辱道王作是¶念此人見我
瞋故便言我修忍辱我今試之¶即復問言汝得非想
非非想處定耶答言不¶得次第責問乃至汝得初靜
慮耶答言不得¶王倍瞋忿語言汝是未離欲人云何
恣情觀¶我諸女復言我是修忍辱人可伸一臂試¶能
忍不爾時仙人便伸一臂王以利劒斬之¶如斷藕根
墮於地上王復責問汝是何人答¶言我是修忍辱人
時王復命伸餘一臂即復¶斬之如前責問仙人亦如
<pb:KR6s0002_SBCK_099-24a>
前答言我是修忍¶辱人如是次斬兩足復截兩耳又
割其鼻一¶一責問答皆如前令仙人身七分墮地作
七¶瘡已王心便止仙人告言王今何故自生疲¶猒假
使斷我一切身分猶如芥子乃至微塵¶我亦不生一
念瞋忿所言忍辱終無有二復¶發是願如汝今日我
實無辜而斷我身令成¶七分作七瘡孔我未来世得
阿耨菩提時以¶大悲心不待汝請最初令汝修七種
道斷七¶隨眠當知爾時忍辱仙人者即今世尊釋迦¶
牟尼是羯利王者即今具夀憍陳那是¶故憍陳那見
聖諦已佛以神力除破闇障令¶其憶念過去世事使
<pb:KR6s0002_SBCK_099-24b>
便自見為羯利王佛為¶仙人自以利劒斷佛七支作
七瘡孔佛不瞋¶恨及以誓願欲饒益之佛豈違背㫺
願憍陳¶那聞已極懐耻愧合掌恭敬¶
法苑珠林卷第九十九
音釋
　轡勒(轡兵&KR0442;切勒歷德切/轡勒馬頭絡銜也)騁(丑郢切/馳騖也)諐瑕(諐去乾/切瑕胡)
(加切諐瑕/並過也)葶藶(葶特丁切/藶郎擊切)艾(五葢切/艸名)沸(方味切/涌也)衝
(尺容切/突也)赫(呼格切/明盛也)爆(北敎切/火烮也)療(力嶠切/治病也)沮(慈呂切/遏也)
　殁(莫勃切/終也)薩婆若(梵語也此云一/切智若爾者切)枚(莫杯切/猶箇也)&KR0737;澓
(&KR0737;戶恢切澓房六/切&KR0737;復水旋流也)撾(陟&KR0050;切/捶擊也)絞(古巧切/絣縛也)跌(徒結切/踣也)
<pb:KR6s0002_SBCK_099-25a>
　剝(北&KR0641;切/褫也)挽(無遠切/掣也)唼嬈(唼子合切齧也/嬈而沼切擾同)摑(古&KR0023;/切打)
(也搋/也)&KR0986;(謨交切長/髦牛也)梯隥(梯他奚切階也隥都/鄧切登陟之道也)藿(忽/郭)
(切香/艸也)佇(直呂切/立也)遏(烏割切/止也)馴(詳遵切以漸/而致曰馴)仡(魚乞/切勇)
(壯/也)陂(波爲切障/水澤也)謡(餘昭/切)仞(而振切八/尺曰仞)鵄梟(鵄赤脂/切梟占)
(堯切鵄梟/惡鳥名)蠆(丑戒切/毒蟲也)獷(古猛切/麤惡也)踞(居御切據物/而坐曰踞)跳
(徒弔切/超越也)悸(其季切/心動也)撮(七活切蹙聚/而捎取也)飼(祥吏切以/食食之也)溷
(胡困/切)蟒(莫朗切/虵名)蝮(房六切/毒蟲也)愕(五各切/驚也)
(吳江居士周之軾施貲刻此/法苑珠林第九十九<md:KR6s0002_T_082-0896c>¶卷薦先考鄕進士周京徃生)
(安養吳江比丘明覺對沙彌本宏書/周祚刻/萬曆辛卯秋清涼山妙德庵識)
<pb:KR6s0002_SBCK_099-25b>

<pb:KR6s0002_SBCK_100-1a>
法苑珠林卷第一百
　　¶¶　唐上都西朙寺沙門釋道世玄惲
