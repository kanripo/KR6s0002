# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:11
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_001-0269c>
#+PROPERTY: JUAN 7

<pb:KR6s0002_WYG_007-1a>
欽定四庫全書
　法苑珠林卷七
　　　　　　　　　　　　唐　釋道世　撰
　日月篇第三¶之餘
　　日宫部
依起世經云佛告諸比丘日天宫殿縱廣正¶等五十一
由旬上下亦爾以二種物成其宫¶殿正方如宅遙看似
圓何等為二所謂金¶及玻瓈一面兩分皆是天金成清
<pb:KR6s0002_WYG_007-1b>
淨光明¶一面一分是天玻瓈成淨潔光明有五種風¶吹
轉而行何等為五一名為持二名為住三¶名隨順轉四
名波羅訶迦五名將行彼日天¶宫之前别有無量諸天
於前而行時各常<md:KR6s0002_T_004-0296b>¶受樂皆名牢行(依長阿含經云日天/宫牆地薄如華葩為)
(五風所/持地)又日¶宫殿中有閻浮檀金以為妙輦轝髙十六
由¶旬方八由旬莊嚴殊勝天子及眷屬在彼輦¶中以天
五欲具足受樂日天子身夀五百歳¶子孫相承皆於彼
治宫殿住持滿足一劫日¶天身光出照於輦輦有光明
<pb:KR6s0002_WYG_007-2a>
復照宫殿光明¶相接出已照曜遍四大洲及諸世間日
天身¶輦及宫殿有一千光明五百光明傍行而照¶五百
光明向下而照日天宫殿常行不息六¶月北行於一日
中漸移北向六拘盧舍(依雜寳藏/經有¶五里)未曾暫時離於日道
六月南行亦一日中¶漸移南向六拘盧舍不差日道日
天宫殿六¶月行時月天宫殿十五日中亦行爾許¶
　　月宫部¶
如起世經云佛告比丘月天子宫殿縱廣正¶等四十九
<pb:KR6s0002_WYG_007-2b>
由旬四面垣牆七寳所成月天宫¶殿純以天銀天青瑠
璃而相間錯二分天銀¶清淨無垢光甚明曜餘之一分
天青瑠璃亦¶甚清淨表裏映徹光明逺照亦為五風攝
持¶而行(五風/如前)月天宫依空而行亦有無量諸¶天宫殿引
前而行恒受快樂於此月殿亦有¶大輦青瑠璃成舉髙
十六由旬廣八由旬¶月天子身與諸天女在此輦中以
天種種五¶欲功徳和合受樂隨意而行彼月天子身¶夀
五百歳子孫相承皆於彼治然其宫殿住¶於一劫彼月
<pb:KR6s0002_WYG_007-3a>
天子身分光明照彼青輦其輦¶光明照月宫殿宫殿光
照四大洲彼月天¶子有五百光向下而照有五百光傍
行而照¶是故月天名千光明亦復名為涼冷光明<md:KR6s0002_T_004-0296c>¶又何
因緣月天宫殿漸漸現耶佛答此月三¶因緣一背相轉
二青身諸天形服瓔珞一切¶悉青常半月中𨼆覆其宫
以𨼆覆故月漸而¶現三從日天宫殿有六十光明一時
流出障¶彼月輪以是因緣漸漸而現¶復何因緣是月宫
殿圓淨滿足亦三因緣故¶令如是一爾時月天宫殿面
<pb:KR6s0002_WYG_007-3b>
相轉出二青色¶諸天一切皆青當半月中𨼆於十五日
時形¶最圓滿光明熾盛譬如於多油中然火熾炬¶諸小
燈明皆悉𨼆翳如是月宫十五日時能¶覆諸光三復次
日宫殿六十光明一時流¶出障月輪者此月宫殿十五
日時圓滿具足¶於一切處皆離翳障是時日光不能𨼆
覆復¶何因緣月天宫殿於黑月分第十五日一切¶不現
此月宫殿於黑月分十五日最近日宫¶由彼日光所覆
翳故一切不現復何因緣名¶為月耶此月宫殿於黑月
<pb:KR6s0002_WYG_007-4a>
分一日已去乃至¶月盡光明威徳漸漸減少以此因緣
名之為¶月(西方一月分為黑白初月一日至十五日名/為白月十六日已去至於月盡名為黑月此)
(方通攝¶黑月/合為一月也)復何因緣月宫殿中有諸影現此大¶洲中
有閻浮樹因此樹故名閻浮洲其樹髙¶大影現月輪又
瑜伽論云由大海中有魚鼈¶等影現月輪故有其内有
黑相現(依西國傳云過去¶有兔行菩薩行天帝試之索/肉欲食捨身火中天帝愍之取其焦兔置於月)
(内令未來一切衆生舉¶目瞻/之知是過去菩薩行慈之身)¶
　　寒暑部¶
<pb:KR6s0002_WYG_007-4b>
依起世經云復何因緣夏時生熱佛言日天¶宫殿六月
之間向北行時一日常行六拘盧¶舍未曾捨離日所行
道但於其中有十因緣<md:KR6s0002_T_004-0297a>¶所有光明照觸彼十種山令其
生熱復何因¶緣有諸寒冷日天宫殿六月已後漸向南
行¶復有十二因緣能生寒冷於須彌山佉提羅迦¶山二
山之間有須彌海濶八萬四千由旬周¶迴無量其中衆
華悉皆徧滿香氣甚盛日天¶光明照觸彼海此是第一
寒冷因緣第二伊¶沙陀羅山第三遊乾陀山第四善現
<pb:KR6s0002_WYG_007-5a>
山第五¶馬耳頭山第六尼民陀羅山第七毗那耶迦¶山
第八輪圍大山第九閻浮洲中所有諸河¶流行之處日
天照觸故有寒冷第十瞿陀尼¶洲諸河倍多第十一弗
婆提諸河倍多第十¶二鬱單越諸河倍多此之十二諸
河流水日¶天光明照觸寒冷(前之生熱十二次前八山/外第九是空中去地萬由)
(旬有夜义¶宫殿第十是/四大洲山合為第十也)又立世阿毗曇論問言云¶何冬
寒云何春熱云何夏時寒熱是冬時¶水界最長未減盡
時草木由濕未萎乾時地¶大濕滑火大向下水界上昇
<pb:KR6s0002_WYG_007-5b>
所以知然深¶水最暖淺水則寒節已至日行路照炙不¶
久陽氣在内食消則速以是事故冬時則寒¶云何春熱
時水界長起減已盡草木乾萎地¶已燥坼水氣向下火
氣上昇何以知然深水¶則冷淺水則熱冬時已過日行
内路照炙則¶久身内火羸故春熱云何夏時冷熱是大¶
地八月日中恒受照炙大雲降雨之所灑散¶地氣蒸鬱
若風吹時蒸氣消已是時則寒若¶風不起是時則熱是
故夏中有時寒熱(西方四月¶為一時但立春夏/冬故不立秋故立三時殿也)又起世
<pb:KR6s0002_WYG_007-6a>
經云以何因縁¶有諸河水流於世間佛告比丘以有日
故有¶熱有熱故有炙有炙故有蒸有蒸故有汗濕<md:KR6s0002_T_004-0297b>¶以汗
濕故一切山中汗流為水以成諸河¶
　　照用部¶
依長阿含經云劫初長成時天地大闇有大¶黑風吹大
海水開取日以照天下著須彌半¶安日道中行旋繞四
天下照燭衆生又起世¶經云爾時世間便成黑暗是時
忽然出生日¶月及諸星宿便有晝夜年歳時節爾時日
<pb:KR6s0002_WYG_007-6b>
天¶昇大宫殿從東方出繞須彌山半腹而行於¶西方沒
已還從東出爾時衆生復見日天從¶東方出各相告言
諸仁者還是日天光明宫¶殿再從東出右繞須彌當於
西沒第三見¶已亦相語言是天光明流行此也故有如
是¶名字出又智度論云日月方圓五百由旬而¶今所見
不過如扇處處經云佛語阿難人¶眼所見知四十二萬
由旬人眼所見又立世¶阿毗曇云云何為夜云何為晝
因月故夜¶因日故晝欲界者自性黑暗日光𨼆故是則¶
<pb:KR6s0002_WYG_007-7a>
為夜日光顯故是則為晝又起世經云佛告¶諸比丘若
閻浮洲日正中時弗婆提洲日則¶始沒瞿耶尼洲日則
初出鬱單越洲正當半¶夜若瞿耶尼洲日正中時此閻
浮洲日則始¶沒鬱單越洲日正中時瞿耶尼洲日則始¶
沒弗婆提洲日則初出閻浮洲正當¶半夜若弗婆提洲
日正中時鬱單越洲日則¶始沒閻浮洲中日則初出瞿
耶尼洲正當半¶夜¶佛告比丘若閻浮洲人所謂西方瞿
耶尼人¶以為東方瞿耶尼人所謂西方鬱單越人以<md:KR6s0002_T_004-0297c>¶為
<pb:KR6s0002_WYG_007-7b>
東方鬱單越人所謂西方弗婆提人以為¶東方弗婆提
人所謂西方閻浮洲人以為東¶方南北二方亦復如是¶
　　虧盈部¶
依立世阿毗曇論云云何黑半云何白半由¶日黑半由
日白半日恒逐月行一一日相近¶四萬八千八十由旬
日日相離亦復如是若¶相近時日月圓被覆三由旬又
一由旬三¶分之一以是事故十五日月被覆則晝是日¶
黑半圓滿日日離月亦四萬八千八十由旬¶月日日開
<pb:KR6s0002_WYG_007-8a>
三由旬又一由旬三分之一以是¶事故十五日月則開
淨圓滿世間則名白半¶圓滿日月若最相離行是時月
圓世間則説¶白半圓滿日月若共一處是名合行世間
則¶説黑半圓滿若日隨月後行日光照月光月¶光麤故
被照生影此月影還自翳月是故見¶月後分不圓以是
事故漸漸掩覆至十五日¶覆月都盡隨後行時是名黑
半若日在月前¶行日日開淨亦復如是至十五日具足
圓滿¶在前行時是名白半¶又起世經問言復有何因緣
<pb:KR6s0002_WYG_007-8b>
於冬分時夜長¶晝短佛答比丘日天宫殿過六月已漸
向南¶行每於一日移六拘盧舍無有差失當於¶是時日
天宫殿在閻浮洲最極南垂地形狹¶小日過速疾以此
因緣於冬分時晝短夜長¶復何因緣於春夏時晝長夜
短佛答云日天¶宫殿過六月已漸向北行每一日中移
六拘¶盧舍無有差失異於常道當於是時在閻¶浮洲處
中而行地寛行久所以晝長以此因<md:KR6s0002_T_004-0298a>¶緣春夏晝長夜分
短促¶智度論云如阿鞞跋致品中所説日月歳節¶者日
<pb:KR6s0002_WYG_007-9a>
名從旦至日初分中分後分夜亦有¶三分一日一夜有
三十時春秋分時十五時¶屬晝十五時屬夜餘時增減
若五月至晝十¶八時夜十二時十一月至夜十八時晝
十二¶時一月或三十日半或三十日或二十九日¶半或
二十七日半有四種月一者日月二者¶世間月三者月
月四者星宿月日月者三十¶日半世間月者三十日月
月者二十九日加¶六十二分之三十星宿月者二十七
日加六¶十分之二十一閏月者從日月世間月二事¶中
<pb:KR6s0002_WYG_007-9b>
出是名十三月或十三月名一歳是歳三¶百六十六日
周而復始菩薩知日中分時前¶分已過後分未生中分
無住處無相可取¶日分空空無所有到三十日時二十
九日減¶云何和合成日月無故云何和合而為歳以¶是
故佛言世間法如幻如夢但是誑心法菩¶薩能知世間
日月歳和合能知破散無所有¶是名巧分别(依經人多/薄福日月)
(交變或有赤日赤月/種種徴惡具如經説)¶
　　昇雲部¶
<pb:KR6s0002_WYG_007-10a>
依起世經云於世間中有四種雲一白二黑¶三赤四黄
此四雲中若白色雲者多有地界¶若黑色雲者多有水
界若赤色雲者多有火¶界若黄色雲者多有風界有雲
從地上昇在¶虚空中一拘盧舍二三乃至七拘盧舍¶住
或復有雲上虚空中一由旬乃至七由旬¶住或復有雲
上虚空中百由旬乃至七百由¶旬住或復有雲從地上
虚空千由旬乃至七<md:KR6s0002_T_004-0298b>¶千由旬住乃至劫盡長阿含經云
劫初時有¶雲得至光音天(依經雲亦多種或有五色慶/雲而現或有赤雲黑雲種種)
<pb:KR6s0002_WYG_007-10b>
(而現不可盡説備¶如/仁王經等具述¶也)
　　震雷部¶
依起世經云佛告諸比丘或有外道來問汝¶云何因緣
故虚空中有是聲耶汝應答云有¶三因緣更相觸故雲
聚空中有音聲出何者¶為三一雲中風界與地界相觸
著故便有聲¶出二於雲中風界與彼水界相觸著故即
便¶聲出三於雲中風界與彼火界相觸著故即¶便聲出
所以者何譬如樹枝相揩即有火出¶此亦如是(依經雷/亦多種)
<pb:KR6s0002_WYG_007-11a>
(或有雷車鼓鬼神桴打手擊故俗云稱為天/鼓於中亦有罪惡多者¶霹⬤而死見受報也)¶
　　擊電部¶
依起世經云佛告諸比丘或有外道來問汝¶云何因緣
故虚空中忽生電光汝應答云有¶二因緣雲中出電何
等為二一東方有電名¶曰無厚南方有電名順流西方
有電名墮光¶明北方有電名曰百生樹二者或有一時
東¶方所出無厚大電與彼西方墮光明電相觸相¶對相
磨相打以如是故從彼虚空雲聚之中¶出生大明名曰
<pb:KR6s0002_WYG_007-11b>
電光或復南方順流大電與¶彼北方百生樹大電相觸
相對相磨相打以¶如是故出電光譬如兩木風吹相著
忽然¶火出還歸本處(依經文先有雷無電或先有/電後雷相擊火出霹⬤人物)
　¶　降雨部¶
依分别功徳論云雨有三種一天雨二龍雨¶三阿脩羅
雨天雨細霧龍雨甚麤喜則和潤¶瞋則雷電阿脩羅為
共帝釋鬬亦能降雨麤<md:KR6s0002_T_004-0298c>¶細不定(依經雨亦多種或有無/雲而雨或有先雲而雨)
(或有因龍而雨或有不依龍而雨/實由¶衆生自業所感具如經説也)¶
<pb:KR6s0002_WYG_007-12a>
　　失候部¶
如起世經云佛告諸比丘有五因緣能障礙¶雨令占師
不測增長迷惑記天必雨而更不¶雨何者為五一於虚
空中雲興雷作伽荼¶伽荼瞿厨瞿厨等聲或出電光或
有風¶吹冷氣至如是種種皆是雨相諸占察人及¶天文
師等悉尅此時必當降雨爾時羅睺阿¶脩羅王從其宫
出便以兩手撮彼雨雲擲置¶海中此是第一雨障因緣
占者不知而竟不¶雨第二有時虚空起雲雲中亦作伽
<pb:KR6s0002_WYG_007-12b>
荼等¶聲亦出電光復有風吹冷氣來時占者見相¶尅天
降雨爾時火界增上力生即於其時雨¶雲燒滅此名第
二雨障因緣占者不知而遂¶不雨第三有時虚空中起
雲雲中亦作伽荼¶等聲亦出電光復有風吹冷氣來時
占者¶見已記天必雨以風界增上力生則吹雲擲¶置於
彼迦陵伽磧中或置諸曠野中或置摩¶連那磧地此名
第三雨障因緣占者不知而¶遂不雨第四有諸衆生為
放逸汚清淨行故¶天不降雨第五為閻浮提人有不如
<pb:KR6s0002_WYG_007-13a>
法¶慳貪嫉妬邪見顛倒故天則不雨(此二作法並同前/説長阿含¶經亦同)
(相/似)以此因緣相師迷惑占雨不定增一¶阿含經云日月
有重翳使不得放光明何¶等為四一者雲二者風塵三
者煙四者阿須¶倫使覆日月不得放光明比丘亦有四
結覆¶蔽人心不得開解一者欲結二者瞋恚三者¶愚癡
四者利養覆蔽人心不得開解四分律<md:KR6s0002_T_004-0299a>¶亦有四種喻同
前一者婬慾二者飲酒三¶者捉錢寳四者邪命有此四
法亦令佛法不¶明了故頌曰¶
<pb:KR6s0002_WYG_007-13b>
　　火氣上昇煙　雲氣靉靆雲¶　神龍吐津霧
　　颺埃坋人塵¶　酒為放逸門　婬為生死源¶
　　金銀生患重　邪命壞戒根
　　地動部¶
依佛般泥洹經云阿難义手問佛欲知地動¶㡬事佛語
阿難有三因緣一為地倚水上水¶倚於風風倚於空大
風起則水擾水擾則地¶動二為得道沙門及神妙天欲
現感應故¶以地動三為佛力自我作佛前後已動三¶千
<pb:KR6s0002_WYG_007-14a>
日月萬三千天地無不感發天人鬼神多¶得聞解¶又大
方等大集念佛三昧經云一切大地六¶種震動一動遍
動等遍動二震遍震等遍震¶三涌遍涌等遍涌四吼遍
吼等遍吼五起遍¶起等遍起六覺遍覺等遍覺是六各
三合十¶八相如是東涌西沒西涌東沒南涌北沒北¶涌
南沒中涌邊沒邊涌中沒¶又立世阿毗曇論云佛告冨
樓那復有大神¶通威徳諸天若欲震動大地即能令動
若諸¶比丘有大神通及大威徳觀地大相令小小¶相令
<pb:KR6s0002_WYG_007-14b>
大欲令地動亦能震動令地動有風名¶鞞嵐婆此風常
吹俱動不息風力上昇有風¶下吹亦有傍動是風平等
圓轉相持又智度¶論云地動有四種一火二龍三金翅
鳥四天¶二十八宿等又諸羅漢諸天等亦能地動又<md:KR6s0002_T_004-0299b>¶增
一阿含經云佛在舍衞城告諸比丘有八¶因緣而地大
動此地深六十八千由延為水¶所持水依虚空或復是
時虚空風動而水¶亦動水動地便大動是初動也若比
丘得¶神足所欲自在觀地如掌能使地大動是¶二動也
<pb:KR6s0002_WYG_007-15a>
若復諸天有大神足有大威力能使¶地動是三動也若
復菩薩在兜術天欲降¶神下生是時地動是四動也若
菩薩自知¶在母胞中地為大動是五動也若菩薩知¶滿
十月當出母胎地為大動是六動也若菩¶薩出家於道
場坐降伏魔怨終成等覺地為¶大動是七動也若未來
於無餘湼槃界而般¶湼槃地為大動是八動也(依經地/動亦有)
(多種或有地動聖人出¶世有山動四果聖人出世或有/諸佛菩薩出世或動一世界多世界亦有薄福衆生感)
(得地動損破依正/兩報具¶如經説)
<pb:KR6s0002_WYG_007-15b>
述曰自下略敘俗書天地初分隂陽形¶變之意謂有五
重一元氣二太易三太初¶四太始五太素¶第一元氣者
依河圖曰元氣無形匈匈蒙蒙¶偃者為地伏者為天禮
統曰天地者元氣之¶所生萬物之祖¶皇甫士安帝王世
紀曰元氣始萌謂之太初¶三五厯紀曰未有天地之時
混沌如雞子溟¶涬始同濛鴻滋分歳起攝提元氣啟肇¶
帝系譜曰天地初起溟涬濛鴻即生天皇¶治萬八千歳
以木徳王¶列子曰夫有形者生於無形則天地安從生¶
<pb:KR6s0002_WYG_007-16a>
(張䖍注曰天地無/所從生而自然生)故有太易有太初有太始有¶太素變
而為一一變而為七七變而為九九¶者變之究也乃復
變而為一一者形變之始<md:KR6s0002_T_004-0299c>¶也清輕者上為天濁重者下
為地沖和氣者¶為人故天地含精萬物化生也故易上
繫曰¶易有太極是生兩儀兩儀生四象四象生八¶卦八
卦定其吉凶也¶春秋感精符曰人主與日月同明四時
合信¶故父天母地兄日姊月(父天於圓丘之禮也母地/方澤之祭也兄日於東郊)¶
(姊月於/西郊)白虎通天之為言鎮也居髙¶理下為人鎮也春秋説
<pb:KR6s0002_WYG_007-16b>
題辭天羣陽之精合為太一分為殊名¶故立字一大為天¶春
秋繁露曰天有十端天為一端地為一端¶陽為一端隂
為一端土為一端人為一端金¶為一端木為一端水為
一端火為一端凡十¶端天亦有喜怒之氣哀樂之心與人
相副以𩔖¶合之天人一也春喜氣故生秋怒氣故殺夏¶
樂氣故養冬哀氣故藏四者天人同有之爾¶雅曰穹蒼
蒼天也(李巡曰古時人質仰視天形穹/隆而髙其色蒼蒼故曰穹蒼¶也)春為蒼天(李巡/曰春)
(萬物始生其色蒼/蒼故曰蒼天也)夏為昊天(李巡¶曰夏萬物壯其/氣昊故曰昊天也)秋為
<pb:KR6s0002_WYG_007-17a>
旻天(李巡曰秋萬物成熟皆有文章故曰¶旻天/旻文也郭景純曰旻猶愍愍萬物彫落也)冬為上
天(李巡曰冬隂氣在上萬¶物伏藏故曰上/天郭景純曰言時無在上臨下而已也)廣雅曰天圓
廣南¶北二億三萬三千五百里七十五步東西短¶減四
步周六億十萬七百里二十五步從地¶至天一億一萬
六千七百八十一里半下度¶之厚與天髙等¶孝經援神
契天有七衡六間夫天有七衡而六¶間者相去萬九千八百
三十三里三分里之¶一合十一萬九千里從内衡以至
中衡從中¶衡以至外衡各五萬九千五百里<md:KR6s0002_T_004-0300a>¶洛書甄曜
<pb:KR6s0002_WYG_007-17b>
度曰周天三百六十五度四分度¶之一又度為千九百
三十二里則天地相去¶十七萬八千五百里論衡曰日
一日行一度¶一度二千里日晝行千里舒疾與騏驥之
步¶相𩔖也¶白虎通曰日行遲日行一度月行¶十三度十
九分度之七日月徑千里又計日¶行路有其内外從極
北至極南相去九百九¶十由旬經一百八十日日行從
内至外又經¶一百八十日日行從外至内是故名行言
日¶行六十里者由輪大故日逆天行以行遲¶故唯六十
<pb:KR6s0002_WYG_007-18a>
里是故一年有十二月六月北行¶六月南行總有三百
六十度行路也白虎通¶曰月所以滿缺何歸功於日也
三日成魄¶八日成光二八十六轉而歸功晦至朔旦受¶
符復行也月有大小行天左旋日右行¶日行遲月行疾
及日為一月至二十九¶日未及七度即須三十日過七
度日不可分¶故乍小明有隂陽即有閏月行周天三百¶
六十五度四分度之一十二月日不帀十二¶度故三年
一閏五年再閏也明隂不足陽有¶餘閏者陽之餘也¶徐
<pb:KR6s0002_WYG_007-18b>
整長厯日月徑千里周圍三千里下於¶天七千里尚書
考靈曜云日光照四十萬六¶千里又地説書日月照四
十五萬里¶列子曰孔子東遊見兩小兒辯鬭問其故一¶
小兒曰我以日始出去人近而日中時逺一¶小兒以為
日初出時逺而日中時近也一兒¶曰日初出大如車葢
及其中纔如槃盖此不<md:KR6s0002_T_004-0300b>¶為逺者小而近者大乎一小兒
曰日初出滄¶滄涼涼及其中如探湯此不為近者熱而
逺¶者涼乎孔子不能決也兩小兒笑曰孰謂汝¶多智乎¶
<pb:KR6s0002_WYG_007-19a>
桓譚新論曰予小時聞閭巷言孔子東遊見¶兩小兒辯
鬭問其故一兒曰我以日始出時¶近日中時逺一兒以
日初出逺日中時近長¶水校尉關子陽以為天去人上
逺而四傍近¶以星宿昏時出東方其間甚疎相去丈餘
夜¶半在上視之甚數相去唯一二尺日為天陽¶火為地
陽地陽上昇天陽下降今置火於¶地從傍與上診其熱
逺近不同乃差半焉日¶中在上當天陽之衡故熱於始
出從太陽中¶來故涼西在桑榆大小雖同氣猶不如清
<pb:KR6s0002_WYG_007-19b>
朝¶也¶論衡曰夫日月不圓視若圓若圓者去人逺也¶夫
日火精在地水火不圓在天火何故獨圓¶日月在天猶
五星五星猶列星不圓光曜若¶圓何以明之春秋之時
星霣宋都視之石也不圓是知日月五星亦不圓也¶論
衡曰儒言日中有三足烏日者火也烏¶火中焦爛安得
如立然烏日氣也¶詩推度災曰月日三日成魄八日成
光蟾蠩體¶就決鼻始萌(宋均注曰/決鼻兔也)春秋孔演圖曰蟾¶蠩
月精也春秋元命包曰隂精為月日行十¶三度常詘任
<pb:KR6s0002_WYG_007-20a>
而受(受陽/精也)受明精在内故金水¶内景河圖始開曰黄泉
之埃上為青雲青¶泉之埃上為赤雲白泉之埃上為白
雲𤣥泉¶之埃上為𤣥雲(淮南/又載)河圖括地象曰崑崙山<md:KR6s0002_T_004-0300c>¶出
五色雲氣¶易説卦曰巽為風撓萬物者莫疾於風風以¶
動之河圖帝通記曰風者天地之使也¶爾雅曰四時和
為通正謂之景風(李巡曰景風/太平之風也)¶南風謂之凱風東風謂
之谷風北風謂之涼¶風西風謂之太風焚輪謂之頽(郭/璞)
(注暴風/從上下)扶¶搖謂之猋(從下/上也)風與火為庉(音屯庉/盛貌)回¶風為
<pb:KR6s0002_WYG_007-20b>
飄日出而風為暴風而雨土為霾(音/埋)隂¶而風為曀易稽
覽圖曰降陽為風降陽之動¶不鳴條¶易説卦曰震為雷
動萬物者莫大於雷河圖¶帝通記曰雷天地之鼓也¶左
傳昭四年藏冰以時則雷出不震棄冰不用則雷¶不發而
震¶春秋元命苞曰隂陽合而為雷¶師曠占曰春雷始起
其音柏柏格其霹¶⬤者所謂䧺雷旱氣也其鳴依音音
不大霹¶⬤者所謂雌雷水氣也師曠占曰春分雨雷¶有
音如雷非雷音在地中其所住者兵起其¶下無雲而雷
<pb:KR6s0002_WYG_007-21a>
名曰天狗行不出三年其國¶凶¶河圖始開圖曰激陽為
雷¶易稽覽圖曰隂陽和合為電輝輝也其光長¶春秋元
命苞曰隂陽激為電史記天官書電¶者隂陽之動也¶穀
梁傳隱九年震雷也(謂急雷今/之霹⬤也)¶爾雅曰疾雷為霆蜺(郭/璞)
(注曰雷之急激/者謂之霹⬤也)説文曰¶震霹⬤震動也¶釋名曰霹⬤折
也震戰也所擊輒破若攻戰<md:KR6s0002_T_004-0301a>¶也異苑曰沙門釋慧逺棲
神廬嶽嘗有遊¶龍翔其前逺公有奴以石擲中仍騰躍
上¶昇有頃風雲飈煜公知是龍之所興登山燒¶香㑹僧齊
<pb:KR6s0002_WYG_007-21b>
聲唱偈於是霹⬤迴向投龍之石¶雲雨乃除異苑曰乞
佛虜凶虐暴惡塜中¶霹⬤其柩引身出外題背四字表
其凶逆國¶少時為涉去所襲¶頌曰¶
　　日月長懸　　天曜恒暉　　晝金夜玉¶
　　孰與𤣥期　　出則晃朗　　沒已還晞¶
　　虧盈隱顯　　晦朔旋璣　　星辰列位¶
　　福夀靈威　　聖人建立　　隨業增徽¶
　　雲龍相㑹　　升降分離　　擊動雷電¶
<pb:KR6s0002_WYG_007-22a>
　　寒暑應時
　¶¶¶¶¶¶六道篇第四之一
　　¶諸天部
　　　¶述意¶¶
夫論天報識復豐華服玩光新身形輕妙而¶自在天上
更是魔王無想定中翻為外道四¶空之頂邪執不輕六
欲之間迷惑殊重不能¶受持般若供養湼槃憍慢轉增
我人逾盛所¶以頭華萎髻腋汗流衿寳殿歇光羅衣聚
<pb:KR6s0002_WYG_007-22b>
膩<md:KR6s0002_T_005-0301b>¶憑斯淨心悉皆懴蕩普為四王忉利兜率炎¶摩化樂
他化梵王梵輔光音遍淨廣果那含不¶煩不熱善見善
現空處識處不用處非非想¶處乃至横窮他界豎極上
天或復端坐華臺¶動逾劫數凝神王殿一視千年願今
自然¶之服不離身形善法之堂永蒙遊觀絶生離¶之病
無戰陣之勞長樹五衰恒豐七寳色¶像端嚴容儀煒⬤
永離苦因清昇樂果也¶
　　　㑹名¶
<pb:KR6s0002_WYG_007-23a>
問曰云何名六趣依毗曇論云趣者名到亦¶名為道謂
彼善惡業因道能運到其生趣處¶故名為趣亦可依所
造之業趣彼生處故名¶為趣又趣者歸向之義謂所造
業能歸向於¶天乃至地獄也¶問曰唯有此六趣定更有
餘道耶答曰且據¶一家不增減説若依樓炭經中亦説
九道衆¶生共居一菩薩道二緣覺道三聲聞道帖前¶六
道以凡聖同居為欲相倣也天者如婆¶沙釋名光明照
耀故名為天又天者顛也顛¶謂上顛萬物之中唯天在
<pb:KR6s0002_WYG_007-23b>
上故名顛也又天¶者顯也顯謂髙顯萬物之中唯天獨
髙在上¶顯覆故名顯也¶問曰何故彼趣名天答曰於諸
趣中彼最勝¶最樂最善最妙最髙故名天趣有説先造
作¶增上身語意妙行往彼生彼令彼相續故名¶天趣有
説光明增故名天以彼自然光恒¶照晝夜故聲論者説
能照故名天以現勝果¶照了先時所修因故復次戲樂
故名天以恒¶遊戲受勝樂故<md:KR6s0002_T_005-0301c>¶問曰諸天形相云何答曰
其形上立問曰¶語言云何答曰皆作聖語又立世阿毗
<pb:KR6s0002_WYG_007-24a>
曇論¶云天名提婆謂行善因於此道生故名提婆¶今略
論諸天報身之相所謂諸天皆無骨肉¶亦無大小便利
不淨身放光明無别晝夜報¶得五通形無障礙故正法
念經云譬如一室¶然五百燈光明不相逼迫諸天手中
置五百¶天亦復如是不窄不妨又彼經云彼夜摩天¶或
有一百或有一千共聚在一蓮華鬚同坐¶不妨不隘不
窄以善業故自業力故又智度¶論云第三遍淨天六十
人坐一針頭而聴法¶不相妨礙又正法念經云爾時夜
<pb:KR6s0002_WYG_007-24b>
摩天王為¶諸天説偈云¶
　　若人心念佛　是名善命人¶　不離念佛故
　　是為命中命¶　若人心念法　是名善命人¶
　　不離念法故　是為命中命¶　若人心念僧
　　是名善命人¶　不離念僧故　是為命中命
又夜摩天中有三大士常為放逸諸天而演¶説法何等
為三一者夜摩天王牟修樓陀菩¶薩二者善時鵝王菩
薩三者種種莊嚴孔雀¶王菩薩是三大士常為利他而
<pb:KR6s0002_WYG_007-25a>
演説法或有¶令得聲聞菩提或有令得緣覺菩提¶無上
菩提
　　　受苦¶
今述諸經具明諸天趣苦光明色界無色界¶苦上界雖
勝仍有微苦故成實論云上二界¶中雖無麤苦而有微
細苦何以知之四禪中¶説有行立坐臥隨有四故皆應
有苦又色界<md:KR6s0002_T_005-0302a>¶有眼耳身識即此識中所有諸受名為苦
樂¶從一威儀求一威儀求一威儀故知有苦又¶無理解
<pb:KR6s0002_WYG_007-25b>
愛著已報失時大苦如經中説唯得¶道者將命終時無
憂苦色今既是凡寧無憂¶苦論中云無苦者以苦相微
故説言無如食¶少鹽故言無鹽非是一向唯樂無苦由
上界¶樂行寂滅不著不能發起麤貪恚瞋故名無¶苦無
樂又無刀杖等故言無苦非無微¶苦故湼槃經云世間
雖有上妙清淨園林然¶死屍處中則為不淨衆共捨之
不生愛著色¶界亦爾雖復淨妙以有身故諸佛菩薩悉
共¶捨之若不作此觀名不修身故知有苦又法¶句喻經
<pb:KR6s0002_WYG_007-26a>
云有四比丘坐於樹下共相問言¶一切世間何者最苦
一人言天下之苦無過¶婬欲一人言世間之苦無過飢
渇一人言¶世間之苦無過瞋恚一人言天下之苦莫過¶
驚怖共諍苦義紛紜不止佛知其言往到其¶所問諸比
丘向論何事即起作禮具白所論¶佛言比丘汝等所論
不究苦義天下之苦莫¶過有身飢渇寒熱瞋恚驚怖色
欲怨禍皆由¶於身夫身者衆苦之本患禍之元勞心極
慮¶憂畏萬端三界蝡動更相殘害吾我縳著生¶死不息
<pb:KR6s0002_WYG_007-26b>
皆由身與欲離世苦本當求寂滅¶攝心守正怕然無想
可得泥洹此最為樂故¶知未得聖智滅此三界之身當
非苦耶問曰¶色界有身有苦可爾無色無形苦受何生
答¶曰彼報精微凡小不覩無其麤礙非無細色¶廣論有
無備在别章故智度論云上二界死¶時退時生大懊惱
甚於下界譬如極處墮摧<md:KR6s0002_T_005-0302b>¶碎爛又成實論云苦樂隨身
至於四禪憂喜¶隨心至於有頂¶問曰生上天者離惡積
善何故報盡即入三¶塗答曰凡夫無始已來惡業無窮
<pb:KR6s0002_WYG_007-27a>
一日貪瞋¶尚受千形況惡既多暫伏結生報福既盡¶昔
業時熟還墮三塗何所致惑故成實論云¶人在色無色
界謂是湼槃臨命盡時見欲色¶中隂即生邪見謂無湼
槃謗無上法當知彼¶中有不善業又智度論云非有想
非無想天¶中死墮阿鼻地獄中故知三界輪轉皆苦第¶
三明欲界諸天苦者謂彼天中鬬戰之時逓¶相加害身
心俱苦若割肢節斷而復生斬¶首截腰則有死苦如毗
曇説欲界諸天有十¶業道雜不律儀雖天不害天而害
<pb:KR6s0002_WYG_007-27b>
餘趣亦¶有截手截足斷而還生若斬首則死展轉相¶奪
乃至十業道皆有又福欲盡時五衰相現¶則大憂惱故
湼槃經云天上雖無大苦惱事¶然其身體柔輭細滑見
五相時極受大苦如¶地獄苦等無差别如蜜和毒藥初
美後苦故正¶法念經偈云¶
　　如蜜和毒藥　是則不可食¶　天樂亦如是
　　退沒時大苦¶　業盡懷憂惱　捨離諸天女¶
　　退時太苦惱　不可得譬喻¶　善業欲盡時
<pb:KR6s0002_WYG_007-28a>
　　如燈焰欲滅¶　不知何所趣　心生大苦惱¶
　　天上欲退時　心生大苦惱¶　地獄衆苦毒
　　十六不及一¶　一切諸焰輪　愛力之所作<md:KR6s0002_T_005-0302c>¶
　　愛鏁縳衆生　至諸險惡道¶　三界如轉輪
　　業繫輪不斷¶　是故捨愛欲　離欲得湼槃
又湼槃經云雖復得梵天之身乃至非想非¶非想天命
終之時還墮三惡道中雖為四天¶王乃至他化自在天
身命終生於畜生道中¶或為師子虎兕豺狼象馬牛驢
<pb:KR6s0002_WYG_007-28b>
等故知天報¶盡時其身大苦既有斯難即須披誠疏滌
此¶業懴令伏滅若人造罪受報盡已後時修善¶設生天
上由昔餘殃天中微受故正法念經¶云若於先世有偷
盜業爾時自見諸天女等¶奪其所著莊嚴之具奉餘天
子若於先世有¶妄語業諸天女等聞其所説生顛倒解
謂其¶惡罵若於先世以酒施於持戒之人或破禁¶戒而
自飲酒或作麴釀臨命終時其心迷¶亂失於正念墮於
地獄若於先世有殺生¶業夀命短促速疾命終若於先
<pb:KR6s0002_WYG_007-29a>
世有邪婬業¶見諸天女皆悉捨己共餘天子互相娛樂
是¶則名曰五衰相也以其持戒五種缺故業網¶所縳受
此業報又帝釋復觀業果於殿中¶呌喚大地獄十八隔
處殺生偷盜邪婬妄語¶業墮此地獄具受衆苦從地獄
出生餓鬼中¶夀命長逺從餓鬼中死生畜生中互相殘
害¶從畜生中死若生人中身色憔悴無有威¶徳若有餘
業得生天中身量形貌皆悉減劣¶一切衆寳莊嚴之具
光明微少不為天女之¶所愛敬天女背叛捨至餘天智
<pb:KR6s0002_WYG_007-29b>
慧薄少心不¶正直為餘天子之所輕笑若諸天衆與阿
脩¶羅鬭戰之時為他所殺以餘業故<md:KR6s0002_T_005-0303a>¶
　
　
　
　
　
　法苑珠林卷七
<pb:KR6s0002_WYG_007-30a>
校譌
　第十八紙(四行行天之/行北藏作何)第二十二紙(十二行王宋/南藏作玉)
音釋
　隘(烏懈切/愜也)怕(弼角切/恬靜也)鏁(蘇果/切)兕(詳里切獸/似牛一角)滌(徒厯切/洗除也)
　麴(丘匊切/酒媒也)叛(薄半切/背也)
