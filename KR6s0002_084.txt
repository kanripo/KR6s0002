# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_060-0744a>
#+PROPERTY: JUAN 84

<pb:KR6s0002_WYG_084-1a>
欽定四庫全書
　法苑珠林卷八十四
　　　　　　　　　　　　唐　釋道世　撰
　怨苦篇第七十七之餘
　　地獄部¶
如罪業報應教化地獄經云爾時信相菩薩¶為諸衆生
而作發起白佛言世尊今有受罪¶衆生為諸獄卒剉碓
斬身從頭至足乃至其¶頂斬之已訖巧風吹活而復斬
<pb:KR6s0002_WYG_084-1b>
之何罪所致¶佛言以前世時坐不信三尊不孝父母屠
兒¶魁膾斬截衆生故獲斯罪¶第二復有衆生身體頑痺
睂鬚墮落舉身洪¶爛鳥栖鹿宿人跡永絶玷汙親族人
不喜見<md:KR6s0002_T_067-0796b>¶名之癩病何罪所致佛言以前世時坐不信¶三
尊不孝父母破壞塔寺剝脱道人斫射賢¶聖傷害師長
常無返復背恩忘義常行苟¶且婬匿尊卑無所忌諱故
獲斯罪¶第三復有衆生身體長大聾騃無足宛轉復¶行唯
食泥土以自活命為諸小蟲之所唼食¶常受此苦不可
<pb:KR6s0002_WYG_084-2a>
堪處何罪所致佛言以前世¶時坐為人自用不信好言
善語不孝父母反¶戾時君若為帝主大臣四鎮方伯州
郡令長¶吏禁督䕶恃其威勢侵奪民物無有道理使¶民
苦悴呼嗟而行故獲斯罪¶第四復有衆生兩目盲瞎都
無所見或觝樹¶木或墮溝坑於時死已更復受身亦復
如是¶何罪所致佛言以前世時坐不信罪福障佛¶光明
縫鷹眼合籠繫衆生皮囊盛頭不得所¶見故獲斯罪¶第
五復有衆生蹇吃瘖瘂口不能言若有所¶説閉目舉手
<pb:KR6s0002_WYG_084-2b>
乃不言了何罪所致佛言以前¶世時坐誹謗三尊輕毁
聖道論他好醜求人¶長短強誣良善憎嫉賢人故獲斯
罪¶第六復有衆生腹大項細不能下食若有所¶食變為
膿血何罪所致佛言以前世時偷盗¶僧食或為大㑹福
食屏處偷啗恡惜已物但¶貪他財常行惡心與人毒藥
氣息不通故獲¶斯罪¶第七復有衆生常為獄卒熱燒鐵
釘釘人百¶節骨頭釘之已訖自然火生焚焼身體悉皆¶
焦爛何罪所致佛言以前世時坐為針灸¶醫師針人身
<pb:KR6s0002_WYG_084-3a>
體不能差病誑他取財徒受苦<md:KR6s0002_T_067-0796c>¶痛令他苦惱故獲斯罪¶
第八復有衆生常在鑊湯中為牛頭阿傍以¶三股鐵叉
叉人内著鑊湯中煮之令爛還¶復吹活而復煮之何罪
所致佛言以前世時¶信邪倒見祠祀鬼神屠殺衆生湯
灌搣毛¶鑊湯⬤煑不可限量故獲斯罪¶第九復有衆生
常在火城中煻煨齊心四門¶俱開若欲⬤門門即閉之
東西馳走不能自¶免為火燒盡何罪所致佛言以前世
時坐¶焚焼山澤火煨雞子焼煑衆生身爛皮剝故¶獲斯
<pb:KR6s0002_WYG_084-3b>
罪¶第十復有衆生常在雪山中寒風所吹皮肉¶剝裂求
死不得何罪所致佛言以前世時坐¶横道作賊剝脱人
衣使冬月之日令他凍死¶生㓟牛羊痛不可堪故獲斯
罪¶第十一復有衆生常在刀山劍樹之上若有¶所捉即
便割傷支節斷壞何罪所致佛言¶以前世時坐屠殺為
業烹害衆生屠割剝裂¶骨肉分離頭脚星散懸於髙格
稱量而賣或¶復生懸衆生苦痛難處故獲斯罪¶第十二
復有衆生五根不具何罪所致佛言¶以前世時坐飛鷹
<pb:KR6s0002_WYG_084-4a>
走狗彈射禽獸或斷其頭¶或斷其足生搣鳥翼故獲斯
罪¶第十三復有衆生攣躄背僂腰臗不隨脚跛¶手拘不
能操涉何罪所致佛言以前世時坐¶為人野田行道安
槍或安射窠施張弶穽陷¶墜衆生頭破脚折傷損非一
故獲斯罪¶第十四復有衆生常為獄卒桎梏其身不得¶
免脱何罪所致佛言以前世時坐䋄捕衆生<md:KR6s0002_T_067-0797a>¶籠繫人畜
飢窮困苦或為宰主令長貪取¶錢財枉繫良善怨酷昊
天不得縱意故獲¶斯罪¶第十五復有衆生或顛或狂或
<pb:KR6s0002_WYG_084-4b>
癡或騃不别¶好醜何罪所致佛言以前世時坐飲酒醉
亂¶犯三十六失復得癡身如似醉人不識尊卑¶不别好
醜故獲斯罪¶第十六復有衆生其形甚小陰藏甚大挽
之¶身疲背伏進引行立坐卧以之為妨何罪所¶致佛言
以前世時坐持生販賣自譽已物毁¶呰他財嚻升弄㪷
捻秤前後欺誑於人故¶獲斯罪¶第十七復有衆生男根
不具而為黄門身不¶妻娶何罪所致佛言以前世時坐
犍象馬牛¶羊猪狗死而復穌故獲斯罪¶第十八復有衆
<pb:KR6s0002_WYG_084-5a>
生從生至老無有兒子孤立¶獨存何罪所致佛言以前
世時坐為人暴惡¶不信罪福百鳥産乳之時賫持瓶器
循大¶水渚求拾鴻鶴鸚鵡鵝鴈諸鳥卵㲉擔歸煑¶啗諸
鳥失子悲鳴叫裂眼中血出故獲斯¶罪¶第十九復有衆
生少小孤寒無有父母兄弟¶為他作使辛苦活命長大
成人横罹殃禍¶縣官所縛繫閉牢獄無人追餉飢窮困
苦無¶所告及何罪所致佛言以前世時坐喜捕拾¶鵰鷲
鷹鷂熊羆虎豹枷鎖而畜孤此衆生父¶母兄弟常恒憂
<pb:KR6s0002_WYG_084-5b>
悲悲鳴叫裂哀感人心不¶能供養常苦飢餓骨立皮連
求死不得故獲¶斯罪<md:KR6s0002_T_067-0797b>¶第二十復有衆生其形甚醜身黑
如漆兩¶目復青鞠頬俱埠皰面平鼻兩眼黄赤牙¶齒疎
缺口氣腥臭矬短擁腫大腹凸髖腳復¶繚戾僂脊尩肋
費衣健食惡瘡膿血水腫¶乾痟疥癩癰疽種種諸惡集
在其身雖親附¶人人不在意若他作罪横罹其殃永不
見¶佛永不聞法永不識僧何罪所致佛言以前¶世時坐
為人子不孝父母為臣不忠其君為¶君不敬其下朋友
<pb:KR6s0002_WYG_084-6a>
不賞其信鄉黨不以其齒¶朝廷不以其爵妄為⬤詐心
意顛倒無有¶其度不信三尊弑君害師伐國掠民攻城
破¶塢偷寨過盗惡業非一美已惡人侵凌孤¶老誣謗賢
聖輕慢尊長欺誑下賤一切罪業¶悉具犯之衆惡集報
故獲斯罪¶爾時一切諸受罪衆生聞佛作如是説悲號¶
動地淚下如雨而白佛言唯願世尊久住説¶法令我等
輩而得解脱佛言若我久住薄德¶之人不種善根謂我
常在不念無常善男子¶譬如孩兒母常在側不生難遭
<pb:KR6s0002_WYG_084-6b>
之想若母去¶時便生渴仰思戀之心母方還来乃生歡
喜¶善男子我今亦復如是知諸衆生善惡業緣¶受報好
醜故般湼槃爾時世尊即為此諸受¶罪衆生而説偈言¶
水流不常滿火盛不久然¶日出須㬰沒月滿已復缺¶尊
榮豪貴者無常復過是¶念當勤精進頂禮無上尊
又舊雜譬喻經云昔有六人為伴造罪俱墮¶地獄同在
一釡中皆欲説本罪一人言沙二<md:KR6s0002_T_067-0797c>¶人言那三人言特四
人言渉五人言姑六¶人言陁羅佛見之⬤目連問佛何
<pb:KR6s0002_WYG_084-7a>
以故笑佛¶言有六人為伴俱墮地獄共在一釡中各欲¶
説本罪熱湯沸涌不能再語各一語便迴下¶一人言沙
者世間六十億萬歲在泥犁中始¶為一日何時當竟第
二人言那者無有出期¶亦不知何時當得脱第三人言
特者咄咄¶我當用治生不能自制意奪五家分供飬三¶
尊愚貪無足今悔何益第四人言渉者言我¶治生亦不
至誠財産屬他為得苦痛第五人¶言姑者誰當保我從
地獄出便不犯道禁¶得生天樂者第六人言陁羅者是
<pb:KR6s0002_WYG_084-7b>
事上頭本¶不為心計譬如御車失道入邪折軸車壞悔¶
無所及¶頌曰¶
盛年好放⬤凶猛勸不移¶天長曉露促生老病来資¶百
節俱酸痛千痾並著時¶華堂相一捨幽塗萬苦批
感應緣(略引一/十三驗)¶
周宣王殺杜伯亡後現報
秦始皇伐終南山¶樹怪
秦髙平李羡奴助鬼報
<pb:KR6s0002_WYG_084-8a>
晉吴郡張縫¶家殺鬼報
魏劉赤斧夢蔣侯召為主簿¶驗
吳王夫差枉殺臣公孫聖現驗
晉安定張祚¶為張璀枉殺現驗
晉張頎枉殺麴儉頎被¶現驗
宋秣陵縣令陶繼之枉殺太樂妓現¶驗
宋將軍張悦枉殺江州長史鄧琬現驗¶
宋文惠太子枉殺豫章王蕭嶷現驗
<pb:KR6s0002_WYG_084-8b>
魏洛¶陽令冦祖仁枉殺成陽王元徽現驗
唐國<md:KR6s0002_T_067-0798a>¶初相州大慈寺羣賊共停相殺汙寺現驗¶
周宣王殺杜伯不辜杜伯曰死若有知三年¶必使君知
之三年周宣王田於甫田從人滿¶野日中杜伯乗白馬
素車朱衣朱冠執朱弓¶挟朱矢射王中心折脊伏屍而
死(石一驗出/墨子¶傳)¶
秦始皇時終南山有梓樹大數百圍䕃宫中¶始皇惡之
興兵伐之天輒大風雨飛沙石人¶皆疾走至夜瘡皆合
<pb:KR6s0002_WYG_084-9a>
有一人中風雨傷寒不¶能去留宿夜聞有鬼来問樹言
秦王凶暴相¶伐得不困耶樹曰来即作風雨擊之其奈
吾¶何又曰秦王使三百人被頭以赤絲繞樹伐¶汝得無
敗乎樹寞然無聲病人報秦王案¶言伐之樹斷中有一
青牛出逐之走入河於¶是秦王立旄頭騎(右一驗出/元中記)¶
秦髙平李羡家奴健至石頭堈忽見一人云¶婦與人通
情遂為所殺欲報讎豈能見助奴¶用其言果見人来鬼
便捉頭奴喚與手即使¶到地還半路便死鬼以千錢一
<pb:KR6s0002_WYG_084-9b>
疋青絞¶⬤袍與奴囑云此袍是市西門丁與許君可¶自
著勿賣也¶
晉永初二年吳郡張縫家忽有一鬼云汝分¶我食當相
祐助便與鬼食舒席著地以飯布¶席上肉酒五肴如是
鬼得便不復犯暴人後¶為作食因以刀斫其所食處便
聞數十人哭¶哭亦甚悲云死何由得棺材又聞主人家
有¶梓船奴甚愛惜當取以為棺見檐船至有¶斧鋸聲治
船既竟聞呼喚舉屍著船中縫眼¶不見唯聞處分不聞
<pb:KR6s0002_WYG_084-10a>
下釘聲便見船漸漸昇<md:KR6s0002_T_067-0798b>¶空入雲霄中久久滅從空中落
船破成百片¶便聞如有數百人大笑云汝那能殺我我
當¶為汝所困者但知惡心我憎汝狀故撲¶船壞耳(右二/驗出)
(幽㝠/錄)¶
魏劉赤斧者夢蔣侯召為主簿日促乃往廟¶陳請母老
子弱情事果切乞蒙放恕㑹稽¶魏邊多才藝善事神請
與邊自代因叩頭流¶血廟祝曰特願相屈魏邊何人而
擬斯舉赤¶斧固請終不許尋而赤斧死(右此一驗/出志怪傳)¶
<pb:KR6s0002_WYG_084-10b>
吳王夫差殺其臣公孫聖而不以罪後越伐¶吳吳敗走
謂太宰嚭曰吾前殺臣公孫聖投¶於胥山之下今道當
由之吾上畏蒼天下慙¶於地吾舉足而不進心不忍往
子試唱於前¶若聖猶在當有應嚭乃向餘杭之山呼¶曰
公孫聖聖即從上應曰在三呼而三應吳¶主大懼仰天
歎曰蒼天蒼天寡人豈可復歸¶乎吳主遂死不反¶
晉安定張祚以永和中作涼州刺史因自立¶為涼王河
州刺史張璀士衆强盛祚猜忌之¶宻遣兵進圖璀璀率
<pb:KR6s0002_WYG_084-11a>
衆拒祚祚遂為璀所殺¶璀後數見祚来部從鎧甲舉手
指璀云底奴¶要當截汝頭璀入姑臧立張元靜為凉王
自¶為凉州牧又謀廢元靜而自王事未遂間¶與元靜同
車出城西門橋梁牢壯而忽摧折¶刺史舊事正旦放鳥
璀所放出手輒死有鸛¶来巢廣夏門彈逐不去自往看
之宋燉煌¶宋混遣弟澄即於巢所害璀璀臨命語澄曰¶
汝荷婚姻而為反逆皇天后土必當照之我¶自可死當
令汝劇我矣混自尚書令輔政<md:KR6s0002_T_067-0798c>¶有疾晝日見璀從屋而
<pb:KR6s0002_WYG_084-11b>
下奄入柱中其柱狀¶若火燒掘土則無所見混因病死
澄又然燈¶油變為血廏中馬一夕無尾二嵗小兒作¶老
公聲呼曰宋混澄斫汝頭又城東水中出¶火後三年澄
為張邕所殺¶
晉張頎西域校尉張頎以怨殺麴儉臨¶死有恨言後頎
夜見白狗自拔劍斫之不中¶頎便倒地不起左右見儉
在傍遂以暴卒¶
宋元嘉中李龍等夜行劫掠于時丹陽陶繼¶之為秣陵
<pb:KR6s0002_WYG_084-12a>
縣令微宻尋捕遂擒龍等所引一人是太樂妓忘其姓
名劫發之夜¶此妓推同伴往就人宿共奏音聲陶不詳
審¶為作欵列隨例車上及所宿主人士貴賓客¶並相明
證陶知枉濫但以文書已行不欲自¶為通塞遂并諸劫
十人於郡門斬之此妓聲¶藝精能又殊辯慧將死之日
親隣知識看者¶甚衆妓曰我雖賤隸少懷慕善未嘗為
非實¶不作劫陶令已當具知枉見殺害若死無鬼¶則已
有鬼必自陳訴因彈琵琶歌曲而就死¶衆知其枉莫不
<pb:KR6s0002_WYG_084-12b>
殞泣月餘日陶遂夜夢妓来¶至案前云昔枉見殺實所
不分訴天得理¶今故取君便入陶口仍落腹中陶即驚
寤俄¶而倒絶狀若風顛良久方醒有時而發¶輒夭矯頭
反著背四日而亡亡後家便貧¶顇一兒早死餘有一孫
窮寒路次¶
宋太始元年江州長史鄧琬立刺史晉安王¶子勛為帝
以作亂初南郡太守張悦得罪鎮¶歸揚都及湓口琬赦
之以為冠軍將軍與共¶經紀軍事琬前軍𡊮顗既敗張
<pb:KR6s0002_WYG_084-13a>
悦懼誅乃稱<md:KR6s0002_T_067-0799a>¶暴疾伏甲而召鄧琬既至謂之曰卿始此¶
禍而欲賣罪少帝乎命斬於牀前并殺其子¶以琬頭至
五年悦寝疾見琬為厲遂死¶
宋濟豫章王蕭嶷亡後忽見形於沈文季曰¶我病未應
死皇太子加膏中十一種藥使我¶不差湯中復加藥一
藥一種使我痢不斷吾已¶訴先許還東郕當判此事便
懐出青紙文書¶示文季云與卿少舊為呈主上也
俄而失所¶在文季懼不敢傳少時文惠太子薨¶
<pb:KR6s0002_WYG_084-13b>
魏城陽王元徽初為孝莊帝畫計殺爾朱榮¶及爾朱兆
入洛害孝莊而徽懼走洛陽¶令冦祖仁祖仁父叔兄弟
三人為刺史皆徽¶之力也既而爾朱兆購徽萬戶侯祖
仁遂斬¶徽送之并匿其金百斤馬五十疋及兆得徽¶首
亦不賞侯兆乃夣徽曰我金二百斤馬百¶疋在祖仁家
卿可取也兆覺曰城陽家本巨¶富昨令收捕全無金銀
此夢或實至曉即¶令收祖仁祖仁又見徽曰足得相報
矣祖¶仁疑得金百斤馬五十疋兆不信之祖仁私¶歛戚
<pb:KR6s0002_WYG_084-14a>
屬得金三十斤馬三十疋輸兆猶不充¶數兆乃發怒懸
頭於樹以石硾其足鞭捶¶殺之(右此七驗/出寃魂志)¶
唐初相州人大慈寺塔被焚以大業末年羣賊¶互興寺
在三爵臺室西葛蔞山上四鄉来投¶築城固守人物擁
聚尺地不空塔之上下重¶複皆滿於中穢汙不可見聞
賊平之後人散¶寺僧無力可除忽然火起焚蕩内外一
切都¶盡唯東南角太子思惟像殿得存可謂火淨¶以除
臭⬤也此塔即隋髙祖手勅所置初以<md:KR6s0002_T_067-0799b>¶隋運創臨天下
<pb:KR6s0002_WYG_084-14b>
未附吳國公蔚逈周之柱臣¶鎮守河北作牧舊都聞楊
氏御圖心所未允¶即日聚結舉兵抗詔官軍一臨大陣
摧解¶牧擁俘虜將百萬人總集寺北遊豫園中明¶旦斬
决園牆有孔出者縱之至曉使斷猶¶有六十萬人並於
漳河岸斬之流屍水中水¶為不流血河一月夜夜鬼哭
哀怨切人以¶事聞帝曰此段一誅深有枉濫賊止蔚逈
餘¶並被驅當時惻隱咸知此事國初機候不獲¶縱之可
於遊豫園南葛蔞山上立大慈寺拆¶三爵臺以營之六
<pb:KR6s0002_WYG_084-15a>
時禮佛加一拜為園中枉¶死者寺成僧住依勅禮唱怨
哭之聲一斯頓¶絶(上来所引者由孫相係目覩親知信/承佛教善惡之報驗知不虛我殺還)
(我償豈有/斯謬¶矣)
　¶¶¶¶¶¶業因篇第七十八
　　¶述意部¶¶¶
夫涉其流者則澄愛河而清五濁失其宗者¶則震邪山
而起三障靜言兹理豈虛也哉是¶知善由信發惡由邪
開所以一念之惡能開¶五不善門一念之善能除累劫
<pb:KR6s0002_WYG_084-15b>
之殃是故善¶須雕琢自勉可有心師之訓惡須省退懲¶
過可有情悔之時不爾徒煩長養浪飾畫瓶<md:KR6s0002_T_068-0799c>¶終糜碎於
黄塵㑹楚苦於幽府貽厥緇素¶鑒朂意焉¶
　　業因部¶
如對治論云復次有四種諸業差别謂黑黑¶異熟業白
白異熟業黑白黑白異熟業非黑¶白無異熟業能盡諸
業黑黑異熟業者謂不¶善業由染汙故不可愛異熟故
白白異熟業¶者謂三界善業不梁汙故可愛異熟故黑
<pb:KR6s0002_WYG_084-16a>
白¶黑白異熟業者謂欲界雜業善不善雜故非¶黑白無
異熟業能盡諸業者謂於方便無間¶道中諸無漏業以
方便道無間道是彼諸業¶對治故非黑者離煩惱垢故
白者一向清淨¶故無異熟者生死相違故能盡諸業者
由¶無漏業為永拔得黑等三有漏業與異熟習¶氣故¶又
優婆塞戒經云若善男子有人不解如是¶業緣無量世
中流轉生死雖生非想非非想¶處壽八萬劫福盡還墮
三惡道故佛告善¶男子一切模畫無勝於意意畫煩惱
<pb:KR6s0002_WYG_084-16b>
煩惱¶畫業業則畫身¶又阿毗曇雜心業品偈云¶
業能莊飾世趣趣各處處¶是以當思業求離世解脱¶身
口意集業在於有有中¶彼業為諸行嚴飾種種身¶身業
當知二謂作及無作¶口業亦如是意業當知思
又涅槃經云善男子因有五種何等為五一¶生因二和
合因三住因四增長因五逺因<md:KR6s0002_T_068-0800a>¶云何生因生因者即是
業煩惱等及外諸草¶木子是名生因云何和合因如善
與善心和¶合不善與不善心和合無記與無記心和合¶
<pb:KR6s0002_WYG_084-17a>
是名和合因云何住因如下有柱屋則不墮¶山河樹木
因大地故而得住立内有四大無¶量煩惱衆生得住是
名住因云何增長因因¶緣衣服飲食等故令衆生增長
如外種子火¶所不燒鳥所不食則得增長如諸沙門婆
羅¶門等依因和尚善知識等而得增長如因父¶母子得
增長是名增長因云何逺因譬如¶因咒鬼不能害毒不
能中依慿國王無有盗¶賊如芽依因地水火風等如水
鑽人繩為¶酥逺因如名色等為識逺因父母精血¶為衆
<pb:KR6s0002_WYG_084-17b>
生逺因如時節等悉名逺因善男子湼¶槃之體非是如
是五因所成云何當云是無¶常因一切諸法復有二種
因一者作因二者¶了因如陶師輪繩是名作因如燈燭
等照暗¶中物是名了因善男子大涅槃者不從作因¶而
有唯有了因了因者即是三十七品助道之法¶六波羅
蜜是名了因又云三解脱門三十七¶品能為一切煩惱
作不生生因亦為湼槃而¶作了因善男子逺離煩惱則
得了了見於湼¶槃是故湼槃唯有了因無有生因又云
<pb:KR6s0002_WYG_084-18a>
若離¶如是三十七品終不能得聲聞正果乃至阿¶耨多
羅三藐三菩提果不見佛性及佛性果¶以是因緣梵行
即是三十七品何以故三十¶七品性非顛倒能壞顛倒
性非惡見能壞惡¶見性非怖畏能壞怖畏性是淨行故
能令衆¶生畢竟進作清淨梵行也<md:KR6s0002_T_068-0800b>¶
述曰上来雖引經論明業因多種至時斷罪¶未明輕重
故别引優婆塞戒經辨業不同别¶有四例一將物對意
有四二輕重不同有¶八三上中下不同復八四依薩婆
<pb:KR6s0002_WYG_084-18b>
多論有心¶無心不同復八臨時判罪並皆攝盡故經第¶
一云有物重意輕有物輕意重有物重意重¶有物輕意
輕一物重意輕者如無惡心¶殺於父母者是二物輕意
重者如以惡心¶殺於畜生者是三物重意重者如以極¶
惡心殺所生父母者是四物輕意輕者如¶以輕心殺於
畜生者是¶第二如是惡業復有八種輕重不同何等為¶
八一有方便重根本成已輕二有根本重¶方便成已輕
三有成已重方便根本輕四¶有方便根本重成已輕五有
<pb:KR6s0002_WYG_084-19a>
方便成已重根¶本輕六有根本成已重方便輕七有方
便¶根本成已重八有方便根本成已輕物是¶一種以心
力故得輕重果如十善業道有¶其三事一方便二根本
三成已若復有人¶能勤禮拜供養父母師長和尚有德
之人先¶意問訊言則柔輭是名方便若作已竟能修¶念
心歡喜不悔是名成已作時專著是名根¶本十善既爾
十惡亦然¶第三是十業道復有三種謂上中下或方便¶
上根本中成已下或方便中根本上成已¶下或方便下
<pb:KR6s0002_WYG_084-19b>
根本上成已中(綺互作八/准前可知)¶第四依薩婆多論方便根本
成已有心無心¶作八句准𩔖可知¶又如阿毗曇心論云
有五種果一報果二所<md:KR6s0002_T_068-0800c>¶依果三增上果四身力果五解
脱果若是善¶有漏法或四果或五果能斷結使是謂五¶
果不依斷結是謂四果除解脱果若是無漏¶法或四果或
三果若能斷結於四果中除其¶報果若不斷結除報果
解脱果若是無記法¶中唯有三果除報果解脱果¶
　　十惡部¶
<pb:KR6s0002_WYG_084-20a>
第一就地獄明起不善依毗曇論云有五業¶道一惡口
二綺語三貪四瞋五邪見於中¶惡口綺語及瞋彼受苦
時三種現行惡罵獄¶卒故惡口現行即此惡口語不應
時違法非¶正即落綺語爾時忿怒即是瞋恚此三不善¶
地獄現行若論貪業及與邪見成就在心而¶不現行以
彼麤凡未斷煩惱故貪邪見成¶就在心彼處男女各恒
受苦無有男女共¶行邪事是故無此貪心現行以常受
苦心識¶暗鈍不能推求因果有無是故亦無邪見現¶行
<pb:KR6s0002_WYG_084-20b>
自餘殺盗妄語兩舌彼處不行一向是無¶問若地獄不
有現行貪及邪見業道者云何¶説彼成就此二答煩惱
心法未斷已来雖不¶現行性恒成就不同身口七支色
業是麤作¶法發動方成無造作處則不説成故雜心論¶
云地獄之中無相殺故無殺業道無受財故¶無盗業道
無執受女人故無邪婬業道異想¶説故名妄語彼無異
想故無妄語常樂離故¶無兩舌為苦所逼故有惡口不
時説故故有¶綺語貪及邪見成就不行¶第二第三明鬼
<pb:KR6s0002_WYG_084-21a>
畜道中十惡具有而無身口七¶支惡律儀也問今畜生
中不知言者雖有音<md:KR6s0002_T_068-0801a>¶聲成口業不答彼起瞋時發聲則
别雖非言¶辯亦成口業故成實論云畜生音聲是口業¶
不答雖無言説之别從心起故亦名為業亦¶可言具十
者多是龍王解人意志故具十業¶道自餘癡鈍畜生但
可具身三意三六種餘¶四不具以口不解語故若據劫
初畜生解人¶語者此亦可具十惡¶第四就人中起罪行
者人中即有四天下南¶閻東弗西耶此三方人起惡多
<pb:KR6s0002_WYG_084-21b>
故皆具十惡¶然東西則輕南方最重以有受惡律儀故
若¶就北單以論罪者彼方唯有四不善業一綺¶語二貪
三瞋四邪見由有歌詠故有綺語¶貪瞋邪見成而不行
問北方有行欲事云何¶言無邪婬業道答彼方無夫妻
共相配匹¶雖有婬事無相凌奪故無邪婬問既有行婬¶
即貪欲現行云何而言但成不行答彼起婬¶貪非俗能
裁雖數現行聖説無罪但此貪心¶所起之婬尚非罪業
不牽苦報何况内心¶能起之貪如世夫妻貪愛非制問
<pb:KR6s0002_WYG_084-22a>
北方之人¶既有歌詠等此不應法即是妄語云何不説¶
有妄語業答彼人淳直不行姧偽無誑他心¶故非妄語
彼定千歲故無殺命彼方衣食地¶有粇米樹有寶衣自
然而出無有主掌故無¶偷盗彼人和柔故無兩舌惡口
等業故雜心¶論云鬱單有四不善業道壽命定故無殺
生¶無愛財故無盗無執受女人故無邪婬無欺¶他故無
妄語常和合故無兩舌以柔輭故無¶麤言有歌歎故有
綺語若論意業道雖成就¶而不現行<md:KR6s0002_T_068-0801b>¶第五就天起罪行
<pb:KR6s0002_WYG_084-22b>
者此欲界六天有殺盗等¶於中雖有十不善業而無身
口七種惡律儀¶故雜心論云欲界六天有十業道離不
律儀¶雖不害天而害餘趣如害修羅亦有截手足¶斷而
復還生若斬首則死展轉相奪乃至十¶業道一切皆有
亦有薄福諸天乏少資緣更¶相攬竊故有盗業或有諸
天自薄所愛婬他¶美天故有邪婬自餘七業文顯可知
若論色¶無色天依如毗曇則無不善據理而言亦有¶輕
微三業不善謂彼意地有邪慢等身口業¶過如初禪中
<pb:KR6s0002_WYG_084-23a>
婆伽梵王語諸梵衆汝得住此¶我能令汝盡老死邊汝
等不須詣瞿曇所黑¶齒比邱往彼問言初禪三昩依何
三昧生從¶何三昧滅梵王答言我是諸梵中尊者黑齒¶
比邱言我不問梵王尊卑但問初禪三昧依¶何三昧生
從何三昧滅彼不能答即捉尊者¶牽出衆外語尊者言
我不能知初禪三昧從¶何三昧生從何三昩滅汝何忍
在梵中損辱¶我也此是諂詐不善煩惱言佛不能令汝¶
解脱即是謗佛綺語惡口上界唯有此諂詐¶發動身口
<pb:KR6s0002_WYG_084-23b>
微不善業然不於他人起麤違損¶以生上者曾修得定
盡離欲界麤貪瞋等¶故得彼報還能修定雖有煩惱唯
是癡心以¶迷道故起愛慢等樂修善法望得勝他此等¶
煩惱為定所壞故不損物不相違害若依毗¶曇上界煩
惱非是不善説為無記此細貪等¶能行淨心雖是無記
體是染汙不同報生色¶心苦樂及威儀等白淨無記故
論説為穢汙¶無記是汙⬤故潤業受生若此煩惱不潤<md:KR6s0002_T_068-0801c>¶
業受生若此煩惱不潤業者業種則燋永不牽報上界
<pb:KR6s0002_WYG_084-24a>
衆生不應更¶生由能潤業故得更生問上界煩惱既能
潤¶業潤生得報何故非記答上界煩惱雖得潤¶業唯得
總報受生而已不由此惑正感樂果¶亦不招苦故是無
記不同下界不善煩惱感¶得總報及别報苦¶若依成實
論上二界中所起邪見皆名不善¶如彼論説人在色無
色界謂是湼槃臨命盡¶時見欲色中隂即生邪見謂無
湼槃謗無上¶法當知彼中有不善業又論説彼上界邪
見¶是苦因緣違理上界據其位判衆生心細所¶起或微
<pb:KR6s0002_WYG_084-24b>
多不成業故名無記若據通論不¶妨於中有起麤邪成
不善者毗曇所説義當¶前判成實所論義當後通又據
望理彼細煩¶惱皆違理起悉是不善准依成實不善惡
業¶三界通起唯有多少增微為異¶
述曰向来就凡明諸罪行依身起處竟若論¶聖人如須
陁洹等出觀失念容有起意輕¶微不善生惡願等具欲
結者貪瞋雖强片¶似餘凡唯可直起貪欲瞋慢不更思
量起邪¶見心亦不起殺盗等心如依毗曇得有眷屬¶枷
<pb:KR6s0002_WYG_084-25a>
捲等事輕不善業若依成論有意不善設¶動身口不成
業報¶又彌勒菩薩所問經論云此十不善業道一切¶惡
法皆從貪瞋癡起如依三毒起殺生者¶若依貪心起者
或為皮肉錢財故斷生命等¶是名依貪起若依瞋心起
者或以瞋心殺害¶怨家等是名依瞋起若依癡心起者
或有人¶言殺虵蝎等以生衆生苦惱故雖殺無罪<md:KR6s0002_T_068-0802a>¶或言
波羅斯等言殺却老父母及重病者則¶無罪報是名依
癡起如依三毒起偷盗者若¶依貪心起者或為自身或
<pb:KR6s0002_WYG_084-25b>
為他身或為飲食¶等是名依貪起若依瞋心起者或於
瞋人邊¶及瞋人所愛偷盗彼物等是名依瞋起若¶依癡
心起者如有婆羅門言一切大地諸所¶有物唯是我有
何以故以彼國王先施我故¶以我無力故為餘姓奪我
受用是故我取即¶是自物不名偷盗是名依癡心起如
依三毒¶起邪婬者若依貪心起者或於衆生起貪染¶心
不如實修行等是名依瞋起若依瞋心起¶者或於他守
䕶資生依瞋心故起或媱怨家¶妻妾或婬怨家所愛之
<pb:KR6s0002_WYG_084-26a>
人等是名依瞋起若¶依癡心起者或有人言譬如碓臼
熟華熟果飲¶食河水及道路等女人行婬無罪或如波
羅¶斯等邪婬母等是名依癡起¶如依三毒起妄語者(此/三)
(可/解)如是兩舌惡口綺語¶(皆亦/如是)依貪心起者依貪結生次
第二心現前¶如是名為依貪起依瞋結生者名為依瞋
起¶依癡結生者名為依癡結起如貪瞋與邪見¶皆亦如
是應知¶問曰何故不説作不作相無作相决定何業¶中
有何業中無答曰唯除邪媱餘六業中悉¶皆不定此義
<pb:KR6s0002_WYG_084-26b>
云何若自作者成就作業及無¶作業若使他作唯有不
作不得有作於邪媱¶中决定有作不得有不作何以故
以此邪婬¶畢竟自作無使他作是故經言頗有非身作¶
業而得成就殺生罪不答言有如口使人¶作成就殺罪<md:KR6s0002_T_068-0802b>¶
又問頗有非口業作而得成就妄語罪不答¶言有如以
身業作成就口業妄語之罪¶又問頗有非身業作非口
業作而得成就身¶口業不答言有如以依仙人瞋心故
以唯欲¶界色身善業道中畢竟有作及以無作禪無¶漏
<pb:KR6s0002_WYG_084-27a>
戒無無作戒何以故以依心故中間禪不¶定若深厚心
畢竟恭敬心作身口業成就作¶業及無作業若深厚心
結使心起身口業亦¶成就作業及無作業若非深厚心
非畢竟恭¶敬心造身口業唯有作業無無作業若非¶深
厚結使心發身口業亦唯有作業無無作¶業而方便作
業心還悔者唯有作業無無作¶業¶問曰於業道中何者
是前眷屬何者是後眷¶屬答曰若起殺生方便如屠兒
捉羊或以¶物買將詣屠所始下一刀或二三刀羊命未¶
<pb:KR6s0002_WYG_084-27b>
斷所有惡業名前眷屬隨下何刀斷其命根¶即彼念時
所有作業及無作業是等皆名根¶本業道次後所作身
行作業是名殺生後眷¶屬業乃至綺語皆亦如是應知
自餘貪瞋邪¶見業中無前眷屬以初起心即時成就根
本¶業道¶又身口意十不善業道一切皆有前後眷屬¶此
義云何如人起心欲斷此衆生命因復更¶斷餘衆生命
如欲祭天殺害衆生即奪他物¶欲殺彼人復婬其妻生
如是心還使彼妻自¶殺夫主復以種種鬭亂言説破彼
<pb:KR6s0002_WYG_084-28a>
親屬無時¶非實於彼物中生於貪心即於彼人復生瞋¶
心為殺彼人故生如是邪見增長邪見以斷<md:KR6s0002_T_068-0802c>¶彼命復欲
殺其妻男女等如是次第具足十¶種不善業道如是等
業名前眷屬一切十不¶善業道皆亦如是應知¶又離善
道非方便修行善業道是方便以逺¶離根本故及逺離
方便故言方便者如彼沙¶彌欲受大戒將詣戒場禮衆
僧足即請和尚¶受持三衣始作一白作第二白時如是
悉皆¶名前眷屬從第三白至羯磨竟所起作業及¶彼念
<pb:KR6s0002_WYG_084-28b>
起無作業是等皆名根本業道次説四依¶乃至不捨所
受善行身口作業及無作業如¶是等悉皆名後眷屬問
曰應説十不善業道¶果及隨順因答曰有三種果一果
報果二習¶氣果三增上果一一業道皆有此三種此義¶
云何具足十不善業道有下中上若生地獄¶中是果報
果習氣果者從地獄退生于人¶中依殺生故有短命果
依偷盗故無資生果¶依邪婬故不能䕶妻依妄語故有
他謗果依¶兩舌故眷屬破壞依惡口故不聞好聲依綺¶
<pb:KR6s0002_WYG_084-29a>
語故為人不信依本貪故貪心增上依本瞋¶故瞋心增
上依邪見故癡心增上如是一切¶名習氣果增上果者
依彼十種不善業道一¶切外物無有氣勢所謂土地髙
下雀鼠雹⬤¶塵土臭氣多有虵蝎少穀細穀少果細果¶
及以苦果如是一切名增上果復有相似果¶者如殺者
故興所害衆生種種諸苦因彼苦¶故生地獄中受種種
苦以斷他命後生人中¶得短命報斷他暖觸是故一切
外物資生無¶有氣勢如是一切十業道中隨義相應解
<pb:KR6s0002_WYG_084-29b>
釋¶應知如劫奪他物邪婬他妻雖不生他重逼<md:KR6s0002_T_068-0803a>¶惱苦而
破壞心是故受罪雖不破壞不瞋不¶惡口而由惡心是
故得罪¶
　
　
　
　
　法苑珠林卷八十四
<pb:KR6s0002_WYG_084-30a>
校譌
　第九紙(十五行逐/北藏作遂)第二十紙(十六行或/南藏作惑)
音釋
　騃(五駭切/癡也)觝(都禮切/觸也)吃(居乙切/言難也)股(公户/切)煻煨(煻音唐/煨烏烣)
　(切煻煨/灰火也)㓟(敷覊切/剝也)搣(莫結切/手拔也)臗(苦官切兩/股間也)跛(布火切/足徧廢)
　(也/)弶(其亮切施/罟於道也)穽(疾政切/䧟坑也)桎梏(桎之日切足械也/梏古沃切手械也)囂
　(許驕/切)犍(居言/切)㲉(苦角切/鳥卵也)皰(匹貌/切)矬(昨禾切/短也)寨(士邁切/柵也)
　㧗(子爾切/捽也)璀(七罪/切)頎(渠衣/切)旄(莫刀/切)絞⬤(絞古巧切/⬤子紅切)噽
<pb:KR6s0002_WYG_084-30b>
　(普鄙/切)廏(居祐切/馬舎也)殞(于敏切/墜下也)琬(於阮/切)湓(蒲門切/水名)嶷(魚力/切)
　郕(食盈切/縣名)購(古候切/贖也)硾(直𩔖切/鎮也)捶(主蘂切/打也)蔞(力主/切)蔚
　(烏貴/切)俘(芳符切軍/所虜獲也)尩(烏光切曲/也僂弱也)雕琢(雕丁聊切/琢竹角切)枷捲
　(枷古牙切捲去/員古轉二切)雹⬤(雹蒲角切雨冰也/⬤紀力切與棘同)
