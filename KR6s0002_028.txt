# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:12
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 28

¶¶<pb:KR6s0002_WYG_028-1a>
欽定四庫全書
　法苑珠林巻二十¶¶八
　　　　　　　　　　　　唐　釋道世　撰¶
　敬拜篇第九
　　¶述意部¶¶¶
原夫上聖垂慈至人利物意欲導四生於寳¶所運三有
於大車師弟異軌而同歸法俗殊¶途而一致所以立像
表真彛訓常俗寄指筌¶月出道恒規但以妄著我人惰
<pb:KR6s0002_WYG_028-1b>
慢㳂流隨¶業漂淪無思悛革良由封迷累劫不識三尊¶
愚惷頑執罕逢十聖是故命如風燭難可駐¶留形同石
火豈容長乆況復五濁交侵四蛇¶常逼而能安忍翫兹
虚幻故使大聖慈悲適化陶誘行中要切無過禮懴行
道故龍¶𣗳十住論云菩薩晝夜各有三時於此六時<md:KR6s0002_T_020-0430a>¶禮
拜十方諸佛懴悔勸請隨喜⬤向菩薩來¶至阿惟越地
依此修行速成不退如念東方¶善徳佛等十方諸佛本
願力故若有衆生於¶先佛所種諸善根聞是佛名即能
<pb:KR6s0002_WYG_028-2a>
信受便得¶不退菩提之心亦由愚識常聞惡聲今忽聞¶
喚南無佛名忽然驚喜情慮欣㤗罪滅福生¶故經云敬
禮此佛能除百萬生死重罪或言¶能除千劫生死重罪
若不依此階級以動凡¶心則負罪者累劫受殃但聞佛
名無不踊躍¶我有何罪不見真容雨淚滂流一心合掌
我¶有何善聞佛名號欣喜加敬瞻仰聖顔愛¶戀無猒用
此悲慶信根日増如此通情識心¶無累則於敬禮常加
歸命比見道俗聞唱佛¶名身雖逐禮心乃外縁中途闕
<pb:KR6s0002_WYG_028-2b>
錯都不省¶悔無信無慚於是乎在或有道俗屏處禮拜¶
或升或沉身心惰慢曽無驚懼不敬之罪於¶是轉加或
有道俗對衆禮拜千僧萬俗髙聲¶唱和急度而禮身不
逐拜心不敬思𩔖同㸃¶兵但記空名如碓上下勞無多
益上來略¶疏非無斯咎茍求名利不存忠敬依信能入¶
發生智識信既不行能入何寄自下略述五¶意並依聖
教示其真偽請除妄歸真功成究¶竟也¶
　　功能部¶
<pb:KR6s0002_WYG_028-3a>
仰惟大覺之慈至極之聖宿祐嘉運冥感應¶期聞名致
敬則勝業肇於須⬤憑心想化¶則妙果成於曠劫故五
十三佛聲益微塵之¶前三千至真光爍恒沙之後二十
五佛功¶利救苦之厄娑婆七寳不逮一禮之福雖合<md:KR6s0002_T_020-0430b>¶掌
之因似賖而𣗳王之報漸及故知禮拜稱¶讚豈虚棄功
䖍誠呈敬冥益福利故智度論¶云若菩薩未入法位逺
離佛法壞諸善根設¶在煩惱自不能度安能度人是故
不應逺離¶諸佛譬如嬰兒不離其母行路不離粮食熱¶
<pb:KR6s0002_WYG_028-3b>
時不離涼風寒時不離煖火度水不離堅船¶病苦不離
良醫是故菩薩常不離佛何以故¶父母親友人天王等
不能益我度諸苦海惟¶佛世尊令我出苦是故常念不
離諸佛也¶又藥王藥上經云釋迦牟尼佛告大衆言我¶
昔無數劫時於妙光佛末法之中出家學道¶聞五十三
佛名聞已合掌心生歡喜復教他¶人令得聞持他人聞
已展轉相教乃至三千¶人此三千人異口同音稱諸佛
名一心敬禮¶以是因縁功徳力故即得超越無數億劫
<pb:KR6s0002_WYG_028-4a>
生¶死之罪其初千人者始從蕐光佛為首下至¶毗舍浮
佛於莊嚴劫得成佛道即過去千佛¶是也此中千佛者
始從拘樓孫佛為首下至¶樓至佛於賢劫中次第成佛
後千佛者始¶從日光佛為首下至須彌相佛於星宿劫
中¶當得成佛現在十方諸佛善徳如來等亦得¶聞是五
十三佛名故於十方世界各得成佛¶若有善男子善女
人及餘一切衆生得聞是¶五十三佛名者是人於百千
萬億阿僧祇劫¶不墮惡道復有人能聞是五十三佛名
<pb:KR6s0002_WYG_028-4b>
者生¶生之處常得值遇十方諸佛若復有人能至¶心敬
禮五十三佛名者除四重五逆及謗方¶等經皆悉清淨
以是諸佛本誓願故於念念¶中即得除滅如上諸罪(三/千)
(佛名在諸佛集劫經名號種姓國土等/在賢劫<md:KR6s0002_T_020-0430c>¶經千佛中釋迦當第四成佛也)¶又決定毗尼經
云若能至心敬禮三十五佛¶其人功徳無量無邊¶又佛
名經云若善男子善女人聞此二十五¶佛名至心受持
讀誦恭敬禮拜得離地獄餓¶鬼畜生三惡道苦得除瞋
恚愚癡滅百劫重¶罪常生十方淨佛國土設復有人滿
<pb:KR6s0002_WYG_028-5a>
三千大¶千世界七寶一百嵗中常用布施猶不如誦¶持禮
拜二十五佛名功徳千分不及一乃至¶⬤數譬喻所不能
知何以故以衆生善根微¶薄不得聞此佛名若善男子善
女人得聞此¶二十五佛者非於一佛十佛所種諸善根是¶
人乃於千佛萬佛所種諸善根然後乃得聞¶此佛名是人
超越四十八劫在前成佛若復¶有人不信此二十五佛名
得此功徳是人當¶墮阿鼻地獄滿足百劫舍利弗若比丘
比丘¶尼優婆塞優婆夷欲懴悔諸罪當淨洗浴著¶新淨衣淨
<pb:KR6s0002_WYG_028-5b>
治室内敷好髙座安置尊像懸二十¶五枚旛種種華香供養
誦此二十五佛名日夜¶六時懴悔滿二十五日滅四重八重
等罪式¶义摩那沙彌沙彌尼亦復如是又文殊問經¶讚佛偈云¶
　　我禮一切佛　調御無等雙¶　丈六真法身
　　亦禮於佛塔¶　生處得道處　法輪涅槃處¶
　　行住坐卧處　一切皆悉禮¶　諸佛不思議
　　妙法亦如是¶　能信及果報　亦不可思議¶
　　能於此祗夜　讚歎如來者<md:KR6s0002_T_020-0431a>¶　於千萬億劫
<pb:KR6s0002_WYG_028-6a>
　　不墮於惡道
又菩薩本行經云正使化無數億計人成辟¶支佛有人百
嵗四事供養功徳甚多不如¶有人以歡喜心一四句偈讚
歎如來功徳無¶量¶又善生經云以四天下寶供養於佛又
以重¶心讚歎如來是二福徳等無差别¶又大悲經云一稱
佛名南無佛者以是善根¶入涅槃界不可盡也¶
述曰既知聖教禮佛功徳不可思議是故行¶者常須作意
不得自惰恐無常忽至瞻禮無¶處譬鼠入角路窮何趣是
<pb:KR6s0002_WYG_028-6b>
故經中世尊説偈¶云¶
　　命如風中燈　不知滅時節¶　今日復明日
　　不覺死輪至¶　冥冥從業縁　不知生何道
又上生經云若有禮敬彌勒佛者除却百億¶生死之罪乃
至來世龍華樹下亦得見佛又¶云我滅度後四衆八部聞
名禮拜命終往生¶兠率天中若有男女犯諸禁戒造衆惡
業聞¶是菩薩大悲名字五體投地誠心懴悔一切¶惡業速
得清淨若有歸依彌勒菩薩當知是¶人得不退轉彌勒成
<pb:KR6s0002_WYG_028-7a>
佛見佛光明即得受記¶又増一阿含經云禮佛有五功徳一者端
正¶(以見相好/生尊上故)二得好聲(以見佛時三自稱曰南/無如來至真等正覺故)三多饒財¶(以具華/香燈明)
(隨力供/養故也)四生處高貴(以見佛時心無染著又能/右⬤著地長跪又手禮故)¶五生天上(以念佛功/徳法爾故)¶
又金剛三昧經云若有暫聞佛勝智慧深心¶隨喜不起誹謗
者於百千劫不墮惡道生處<md:KR6s0002_T_020-0431b>¶值佛乃至念佛法身功徳無邉¶又
普賢觀經云若有晝夜六時禮十方佛誦¶大乗經思第一義
甚深空法一彈指頃除百¶萬億那由他恒河沙劫生死之罪行
此法者¶真是佛子從諸佛生十方諸佛及諸菩薩為¶其和上
<pb:KR6s0002_WYG_028-7b>
是名具足菩薩戒者不須羯磨自然¶成就應受一切人天供
養¶又涅槃經云若於佛法供養一香燈乃至獻¶一華則生不動
國善守佛僧物塗掃佛僧地¶像塔如母指常生歡喜心亦生
不動國此即¶淨土常嚴不為三災所動也¶
　　普敬部¶
敬惟法身無相應現十方謂四方四維上下¶俗儒所説唯據此洲
洲外有洲古今未説¶若依内典通窮無際横亘十方傍羅異域
今¶佛教中娑婆忍土百億日月四重圍輪大千¶世界名一佛土
<pb:KR6s0002_WYG_028-8a>
此猶據化佛釋迦如來所王¶之域故華嚴經云盧舍那
佛報身如來所王¶之土復過是數盡十方界非凡所謀
故梵網¶經偈云¶
　　我今盧舍那　方坐蓮花臺¶　周帀千華上
　　復現千釋迦¶　一華百億國　一國一釋迦¶
　　各坐菩提樹　一時成佛道
如經所云千華千佛即以一葉為一華故一¶華千葉千
佛現世又如普賢觀經云毗盧遮¶那如來所王之土遍
<pb:KR6s0002_WYG_028-8b>
一切處其佛住¶處名常寂光據此明住無住之住引凡
虚心¶令其敬仰至理而論安有住處如是十方無<md:KR6s0002_T_020-0431c>¶量世
界諸佛如來無時息化過現未來約凡¶生滅據化而説
若依實教聖化恒周功齊¶法界不可以一域為局不可
以三世限論也¶今且據釋迦一代現化而述故權受胎
八相¶成道利益淺機漸通大教乃至父母諸親¶俗尊上
禮如來何況下凡而不虔敬也¶又佛説十二佛名神名
神呪除障滅罪經云爾時¶世尊告彌勒菩薩言彌勒東
<pb:KR6s0002_WYG_028-9a>
方去此佛刹有¶十不可説諸佛刹億百千微塵等過爾
許諸¶刹有一佛土名曰解脱主世界彼世界有一¶佛名
曰虚空功徳清淨微塵等目端正功徳¶相光明華波頭
摩瑠璃光寶體香最上香供養¶訖種種莊嚴頂髻無量
無邉日月光明願力莊¶嚴變化莊嚴法界出生無障礙
王如來若善¶男子善女人犯四重五逆誹謗三寶及犯
四¶波羅夷是人罪重假使如閻浮履地變為微¶塵一一
微塵成於一劫是人有若干劫罪稱¶是一佛名號禮一
<pb:KR6s0002_WYG_028-9b>
拜者悉得滅除況復晝夜¶受持讀誦憶念不忘者是人
功徳不可思議¶而彼佛世界中有菩薩名無比無障礙
王如¶來授彼菩薩記當得成佛號曰毫相日月光¶明燄
寶蓮華堅如金剛身如毗盧遮那無障礙¶眼圓滿十方
放光普照一切佛刹相王如來¶彼東方復有佛名曰一
切莊嚴無垢光如來¶南方有佛名曰辯才瓔珞思念如
來¶西方有佛名曰無垢月相王名稱如來¶北方有佛名
曰華莊嚴作光明如來¶東南方有佛名曰作燈明如來<md:KR6s0002_T_020-0432a>¶
<pb:KR6s0002_WYG_028-10a>
西南方有佛名曰寶上相名稱如來¶西北方有佛名曰
無畏觀如來¶東北方有佛名曰無畏無怯毛孔不豎名
稱¶如來¶下方有佛名曰師子奮迅根如來¶上方有佛名
曰金光威王相如來¶爾時佛告彌勒若有正信善男子
善女人稱¶此十二諸佛名號之時經於十日當修懴一
切¶諸罪一切衆生所有功徳皆隨喜勸請一切¶諸佛乆
住於世以諸善根迴向法界是時即¶得滅一切諸罪得
淨一切業障即得具足成¶就莊嚴一切佛土具足無畏
<pb:KR6s0002_WYG_028-10b>
具足身相具¶足菩薩眷屬圍繞具足無量三昧具足如
意¶佛刹莊嚴行阿耨菩提而得端正可喜果報¶爾時世
尊而説偈言¶
　　若有善男子　若有善女人¶　受持此佛名
　　生生世世中¶　得他人愛敬　光明威力大¶
　　生處為人尊　於後得成佛
又尸迦羅越六向拜經云佛在世時有長者¶子名尸迦
羅越早起洗浴著衣六方各向四¶拜佛入王舍城來越
<pb:KR6s0002_WYG_028-11a>
遥見之佛到家問之何¶為六向拜此應何法越言父在
時教我不知¶何應佛言父教汝禮不以身拜越便長跪
言¶願佛為我解此六意佛言聽之其有長者⬤¶人能持
四戒不犯者今世為人所敬後世生¶天一不煞生二不
偷盜三不愛他人婦¶女四不妄言兩舌貪恚愚癡不能
制此四意¶者名為日暗如月盡時光明稍冥能自制<md:KR6s0002_T_020-0432b>¶惡
意者如月初生其光稍明至十五日盛滿¶時也¶佛言東
向拜者謂子事父母當有五事一者¶當念治生二者早
<pb:KR6s0002_WYG_028-11b>
起勑令奴婢時作飯食三¶者不益父母憂惱四者當念
父母恩重五者¶父母疾病當懼求醫療之父母視子亦
有¶五事一者當念令去惡就善二者當教計算¶書疏三
者當教持經戒四者當與娶婦五者¶家中所有當給與
之¶南向拜者謂弟子事師當有五事一者當敬¶難之二
者當念其恩三者所教隨之四者¶思念不猒五者當從
後稱譽之師教弟子亦¶有五事一者當令疾知不忘二
者當勝他¶人弟子三者欲令知已不忘四者有諸疑難¶
<pb:KR6s0002_WYG_028-12a>
悉為解説五者欲令弟子智慧勝師¶西向拜者謂婦事
夫當有五事一者夫從外¶來當起迎之二者夫出不在
當炊烝掃除待¶之三者不得有婬心於外夫罵詈之不
得還¶言作色四者當用夫教誡所有什物不得藏¶匿五
者夫若寢息葢藏乃卧夫視其婦亦有¶五事一者出入
當敬於婦二者衣食以時與¶之三者當給與金銀珠璣
四者家中所有多¶少悉用付之五者不得於外躭畜傳
御¶北向拜者謂人視親屬朋友當有五事一¶者見之作
<pb:KR6s0002_WYG_028-12b>
惡私往屏處諌曉呵止之二者小¶有急事當奔趣救護
之三者所有私語不得¶為他人說四者當相敬難五者
所有好物¶當多少分與之向地拜者謂丈夫視奴¶婢使
亦有五事一者當以時衣食二者病瘦<md:KR6s0002_T_020-0432c>¶當呼醫治之三
者不得妄撾捶之四者有私¶財物不得奪之五者分付
之物當平等與之¶奴婢事丈夫亦有五事一者當早起
勿令¶丈夫呼之二者所當作次用心為之三者¶愛惜丈
夫物不得棄捐乞人四者丈夫¶出入當送迎之五者當
<pb:KR6s0002_WYG_028-13a>
稱譽丈夫善不得說¶其惡¶向天拜者謂人事沙門道人
當用五事一者¶以善心向之二者擇好言與語三者以
身敬¶之四者當戀慕之五者沙門道人人中之¶雄當恭
敬承事問度世之法沙門道人當以¶六意視其凡庶一
者教施莫慳¶二者教之持戒不得自犯三者教之忍辱
不¶得恚怒四者教之精進不得懈慢五者教之¶一心不
得放意六者教人⬤慧不得愚癡如¶是行之為汝父在
時六向禮拜之教也何憂¶不冨迦羅越聞已即受五戒
<pb:KR6s0002_WYG_028-13b>
作禮而去¶
　　名號部¶
夫道與俗反名與實乖得其趣者𤣥㑹幽理¶何以然耶
至如俗中祖考不許述其名字若¶論内典諸佛名號稱
揚禮敬獲福無量良以¶諸佛如來大慈愍物降靈在俗
濟度為先有¶心希仰無不䝉益或以口稱或以心念或
以¶身禮三業加敬三毒清涼漸㧞有根出於界¶繫有斯
大徳故稱得福彼流俗者與上相違¶且順一生潛諱而
<pb:KR6s0002_WYG_028-14a>
已逺祖後孫非諱所及孔¶門徵在可以鑒諸今依論中諸佛
名號摽舉¶義𩔖各有勝能故略釋之以例諸名如西¶云釋迦此云
能仁豈有一佛非能仁也如<md:KR6s0002_T_020-0433a>¶西云阿彌陀此云無量夀豈有一
佛非長夀¶也如東方善徳佛乃至下方廣衆徳佛豈有¶一物
非善徳非廣徳也只可題名同異據其¶功能力用齊等但心思
佛名號目覩金容敬¶心殷禮得福無量故十住毗婆沙論歎佛倡¶云¶
　　若有人得聞　説是諸佛名¶　即得無量福
　　如為寶月説¶　我禮是諸佛　今現在十方¶
<pb:KR6s0002_WYG_028-14b>
　　其有稱名者　即得不退轉
述曰今創發起一切恭敬者一者謂普及為¶言切者謂
盡際為語恭謂束身翹仰敬謂心¶無異念若不唱此恐
心馳散故勤情恭敬正¶觀現前也敬禮常住三寶者如
涅槃經云若¶有人聞常住二字是人生生不墮惡趣以
法¶身凝然不變故常報身相續不斷故恒化¶身作用無
休故不變又佛身體一隨義説三¶故釋迦云吾今此身
即是法身由是法身所¶依持故如泥木靈像逺有所表
<pb:KR6s0002_WYG_028-15a>
敬誠殷禮¶獲福無量輕心毁謗招罪彌殃然後供養嚴¶
持香蕐運心周普作用佛事現前不現前常¶須普薦香
蕐一切衣服飲食音樂等事皆共¶衆生等心供養無令
斷絶故蕐嚴經中諸菩¶薩等所行供養隨心指相如見
大山大雲大¶水大火即以為香山香雲八功徳水七淨
妙¶蕐運心作意無不成供乃至蕐林果𣗳例准¶行之禮
佛者隨禮十方佛二十五佛三十五¶佛五十三佛賢劫
千佛萬五千佛等稱名用¶意具如前述懴悔者所有輕
<pb:KR6s0002_WYG_028-15b>
重自作教他見<md:KR6s0002_T_020-0433b>¶作隨喜義須披析悔前所犯慚愧慷慨
銜¶悲滿目若不蒙誨示則守死長苦具明法用¶如下懴
悔篇述勸請者至誠求願諸佛觀¶諸衆生巨細無異望得
從願莫捨壽命願住¶多劫度脫衆生隨喜者他人作福
心生歡喜¶也⬤向者⬤諸福徳向無上道發願者願¶是
能引行是起作若有願無行願則虚若有¶行無願行則
孤由有願故行不孤由有行故願不虚願行相扶¶證果
不虚故懴悔罪中亦兼有願願於今身¶償不入惡道受
<pb:KR6s0002_WYG_028-16a>
即是通明也自外臨時准用¶可思¶
　　會通部¶
述曰今此所叙威容相狀中邊時俗各有異¶儀隨國行
之以敬為本此乃初心非學不¶解故須委歴用曉未聞
乆行碩徳固非所望¶然中天䖍敬震旦不同彼則拜少
而遶多此¶則拜多而遶少彼則⬤袒露足而為恭此則¶
巾屨備整而稱敬誠道俗之殊容乃方土之¶異等且自
審詳威儀臨時緩急若容與朝覲¶則三業慇懃時序怱
<pb:KR6s0002_WYG_028-16b>
切則四支削略斯並行¶藏在要智出不思足使加敬盡
衷彼我通¶意者也故出曜經曰有信士威儀有出家¶威
儀有大道人威儀有小道人威儀由是善¶行趣道之基
故生善處以此文證明知歸¶信威儀入道之始不可𨼆
略故序以命之¶如俗中周禮有九品之拜出自太祝之
官斯¶非内教然禮貴從俗故也一曰稽首拜謂臣¶拜君
之拜也稽訓為稽(計奚/反)即乆稽留停頭¶至地少乆也二
曰頓首拜謂平敵者如諸<md:KR6s0002_T_020-0433c>¶侯相拜也即以頭向下虚揺
<pb:KR6s0002_WYG_028-17a>
而不至地也三¶曰空首拜此君答臣下之一拜也即以
頭至¶手所謂拜手也四曰振動拜謂敬重之戰¶慄動變
之拜也五曰吉拜謂拜而後稽顙謂¶⬤縗不杖以下也
言吉者此殷之凶拜也¶周以其與吉拜頓首相近故謂
之吉拜即先¶作稽首拜後作稽顙顙是額也以額觸地
無¶容儀也六曰凶拜謂稽顙而後頓首拜謂¶三年服者
拜也七曰竒拜謂先屈一膝即今¶時所謂雅拜也一說
竒拜但一拜以答臣下¶之拜也八曰襃拜襃讀為報報
<pb:KR6s0002_WYG_028-17b>
拜者再拜是¶也云襃拜今時持節之拜也即再拜於¶神
與屍也九曰肅拜謂但俯下手今時揖¶者是也亦指婦
人拜又肅拜或至三也空首¶竒拜唯一餘則再拜之也
上並俗禮正文鄭¶康成依位釋之如此今據内教以禮
敬為初¶大略為二即身心也佛法以心為其本身為¶其
末故須菩提靜觀室内如來歎為禮見於¶法身蓮蕐色
尼初至寳階如來毁為拜於¶佛故知靜處思微念念趣
道觀形鑒貌新新¶在俗能所未免相見齊生我倒現前
<pb:KR6s0002_WYG_028-18a>
即為障¶道故佛約此而分身心敬也如能即色縁空¶觀
境心造紛紛集趣不無染淨知識妄念未¶可清澄想到
空時縁念斯絶今居凡地力¶極制御止得如斯念念自
然漸能清淨常起¶兩觀不得單行謂知塵無境是漸背
俗謂知¶識亦無心是漸向真如此䇿修長時不已分¶分
増明三祇方就也¶又大慈經云佛告阿難南無佛者此
是決定<md:KR6s0002_T_020-0434a>¶諸佛世尊名號音聲故稱言南無諸佛故過¶去
有大商主將諸商人為摩竭大魚欲來吞¶舟由三稱南
<pb:KR6s0002_WYG_028-18b>
無佛名並皆免難魚聞佛名以¶善心故捨身後世出家
得道何況有人得聞¶佛名聽聞正法親於佛所種諸善
根而不必¶定利益¶又十誦律佛語優波離稱和南者是
口語若¶曲身者是名心淨若比丘禮時從座起偏袒¶右
肩脫革屣右膝著地以兩手接上座足禮¶
述曰依經云和南者梵語也或云那謨婆南¶等此猶非
正依本正云槃淡(唐/言)我禮或云¶歸禮歸亦我之本情禮
是敬之宗致也或云¶歸命者義立代於南無也理事符
<pb:KR6s0002_WYG_028-19a>
同表情得¶盡俗人重南無而輕敬禮者不委唐梵之交¶
譯也況復加以和南諸佛迷之彌復大笑¶又南無者善
見論翻為歸命覺亦云禮大壽¶又和南者出要律儀翻
為恭敬善見論翻為¶度我准此而言恭敬度我義通凡
聖豈和¶尚偏在尊師亦通上聖念救生也故經中¶來至
佛所云南無無所著至真等正覺是名¶口業稱歎如來
徳也¶
　　敷座部¶
<pb:KR6s0002_WYG_028-19b>
述曰敬尋經律無敷座具之文但云脫屣禮¶足今據事
用理須坐具故四分律云為護身¶護衣護僧卧具故制
畜坐具既為身衣明知¶須設又坐具之用本是坐時之
具所以禮拜¶之中無其敷文故如來將坐如常敷之准¶
此比丘自敷而坐不合餘人為敷今見西僧¶來至佛前
禮者必褰裙以膝在地合掌長跪<md:KR6s0002_T_020-0434b>¶口讚於佛然後頂禮
此乃遺風猶在恭相可¶准行之今時僧尼至於佛前並
令侍者為敷¶座具此葢憍慢未是致敬之恭又至佛前¶
<pb:KR6s0002_WYG_028-20a>
停立待席方始禮者此亦不可又在牀上而¶設禮者此
亦不敬如見尊長即須急拜安得¶覔席如見君王即須
敬禮何得在牀人王¶凡尊尚恭不髙何況法王輙相倫
擬雖有餘¶敬終成惰慢故三千威儀經云不得在座¶上
禮也¶
　　儀式部¶
述曰此部别有五儀式第一明脫履者此為¶申極敬儀
也如此土羣臣朝謁之儀皆在殿¶廷履屨不脫有時上
<pb:KR6s0002_WYG_028-20b>
殿則劍履皆捨此古¶之法非始今儀天竺國中地多濕
熱以革為¶屣制令著之如見上尊即令脫却自餘寒國¶
隨有履著行事之時脫足為敬若是白衣多¶著鞾鞋為
恭初入寺内不勞脫足若入佛堂¶得脫也¶第二明偏袒
者依律云偏露右肩或偏露一¶肩或偏露一膊所言袒
者謂⬤袒也示從依¶學有執作之務俗中袖狹右袂便
穩於事是¶也今諸沙門但出一肩仍有衫襖非袒露法¶
如大莊嚴論云沙門釋子者肩黒是也外道¶通黒沙門
<pb:KR6s0002_WYG_028-21a>
露右故有不同律中但有三衣通¶肩被服如見長老乃
偏袒之設以衣遮名為¶偏袒一何可笑也故知⬤袒肩
露乃是立¶敬之極然行事之時量前為袒如在佛前及¶
至師僧懴悔禮拜並須依前右袒為恭若至¶寺外街衢
路行則須以衣覆肩不得露⬤西<md:KR6s0002_T_020-0434c>¶國濕熱共行不怪此
處寒地人多譏笑故五¶分律云雖是我語於餘方不清
淨者不行無¶過也¶第三明呈恭者故律云當令一心合
十指爪¶掌供養釋師子或云义手白佛者皆是歛容¶呈
<pb:KR6s0002_WYG_028-21b>
恭制心不令馳散然心使難防故制掌¶合而一心也今
禮佛者多有指合掌不合或¶有掌合而指開良由心慢
而惰散也寜¶開指而合掌不得合指而開掌本欲來求¶
福却反招慢過既知一心合掌之儀即須五體¶投地禮
之故地持論云當五輪至地而作禮¶也¶又阿含經云二
肘兩膝及頂名為五輪輪謂¶圎相五處皆圎唯令上下
⬤轉生福轉多名¶為輪也今有西僧禮拜之時多褰足
露膝先¶下至地然後以肘按地兩掌承空示有接足¶之
<pb:KR6s0002_WYG_028-22a>
相也若前尊跏趺不垂脚坐者隨事而行¶不勞接足今
見禮者二手捺地兩足據後¶頭不至地亦是乖慢既知
五輪著地之儀即¶須知右膝⬤跪之相經中多明胡跪
⬤跪¶長跪斯並天竺敬儀不足可怪即是左右兩¶膝交
互跪地有所啓請悔過儀也¶第四明禮儀者聲論云槃
那寐者此云禮¶也智度論云禮法有三一是口禮(謂/口)
(云和南是/名下禮也)¶二屈膝頭不至地(此名/中禮)三頭頂至地(是名/上禮)下
者¶挹中者跪上者稽首菩薩禮佛有三一者¶悔過品二
<pb:KR6s0002_WYG_028-22b>
者隨喜⬤向品三者請佛品問禮¶唯身業亦通三業耶
答禮通三業五輪至¶地為除身業不善稱揚名字歌讚
佛徳為除<md:KR6s0002_T_020-0435a>¶口業不善心常縁念若鏡目前為除意業¶不
善為對佛眼故須身禮為對天耳故須口¶唱為對他心
故須意念由口業唱故聞慧得¶成由意業念故思慧得
成由身業禮故修慧¶得成由身業禮故戒學得成由意
業念故定¶學得成由口業唱故慧學得成上來所述且¶
綺互明之若據通門三業之中三學並攝也¶第五明邪
<pb:KR6s0002_WYG_028-23a>
正者源此禮法於齊代初有西國¶三藏厥號勒那覩此
下凡居在邊鄙不閑禮¶儀情同猴馬悲心内溢為翻七
種禮法文雖¶廣周逐要出之從麤至細對麤為邪對細
為¶正故階級有七意存後三也¶第一名我慢心禮者謂
依次位心無恭敬¶恃尊自徳無師仰意恥於下問諮受
無所心¶無法據雖有設拜心馳外境如碓上下空無所¶
獲一形所作無境住心輕生薄道徒勞無益¶外覩似恭
内増慢惑猶如木人情不殷重五¶輪不具三業馳散是
<pb:KR6s0002_WYG_028-23b>
名我慢禮也¶第二唱和求名禮者雖非髙慢心無淨想
粗¶正威儀身心詐恭見人身輕急禮人去身惰¶心疲稍
似恭順片有相扶其福薄少非真供¶養良由口唱心散
是名唱和禮也¶第三身心恭敬禮者聞唱佛名便念佛
身如¶在目前相好具足莊嚴晃耀心相成就感對¶佛身
手摩其頂除我罪業是以形心恭敬無¶有異念供養恭
敬情無猒足心想現前専注¶無昧導利人天為上為最
功徳雖大猶未是¶智後多退没是名身心禮也¶第四發
<pb:KR6s0002_WYG_028-24a>
智清淨禮者良由達佛境界<md:KR6s0002_T_020-0435b>¶慧心明利深知法界本無
有礙由我無始順¶於凡俗非有有想非礙礙想今達自
心虚通¶無礙故行禮佛隨心現量禮於一佛即禮¶一切
佛一切佛即是一佛以佛法身體用通¶融故禮一拜遍
通法界如是香蕐種種供養¶例同於此法僧加敬我亦
同然雖三相别性¶理無殊故三乗名異解脫體同故知
一禮則¶一切禮一切禮則一禮如是三寳既能通達¶一
切三界六道四生同作佛想供養禮拜自¶淨身心蕩蕩
<pb:KR6s0002_WYG_028-24b>
無障念佛境界心心轉明一拜¶一起為尊為勝即是淨
業無窮果報無限是¶名發智禮也¶第五遍入法界禮者
良由行者想觀自己身¶心等法從本以來不離法界亦
不在諸佛身¶外亦不在諸佛身内亦不在我外亦不在
我¶内自性平等本無増減今禮一佛即遍通¶諸佛所有
三乗位地無漏我身既遍隨佛亦¶遍乃至法界空有二
境依正兩報莊嚴供具¶無問行財隨縁遍滿不離法界
隨心無礙並¶薦供養隨喜頂禮如一室中懸千百鏡有
<pb:KR6s0002_WYG_028-25a>
人¶觀鏡鏡皆像現佛身清淨明逾彼鏡遞相¶渉入鏡無
不照影無不現此則攝他為總入¶他為别一身既爾乃
至一切法界凡聖之身¶及供養之具皆助隨喜悉同供
養有目者¶見無目者不覩如此行學法界軌門大有利¶
益故地持論有現前供養不現前供養不現¶前供養勝
現前供養以難成故既知我身在¶佛身内如何顛倒妄
造邪業不生愧恥又諸¶佛徳用既齊名號亦等隨稱何
名名無不盡<md:KR6s0002_T_020-0435c>¶如稱一釋迦名禮召一切諸佛無不備周
<pb:KR6s0002_WYG_028-25b>
如¶西云釋迦此云能仁豈有一佛非能仁也西¶云阿彌
陀此云無量壽豈有一佛非長壽也¶西云彌勒此云慈
氏豈有一佛非慈氏也故¶智度論云一佛勝能等一切
佛勝能一切佛¶勝能等一佛勝能設一切佛不化衆生
但一¶佛化生即功歸法界徳用遍周是名遍入法¶界禮
也¶第六正觀修誠禮者此明自禮自身佛不縁¶他境他
身佛何以故一切衆生自有佛性平¶等本覺隨順法界
縁起熾然但為迷故唯敬¶他身已身佛性妄認為惡縱
<pb:KR6s0002_WYG_028-26a>
修此行常為偏¶倒若知已身極惡無佛性者縱敬他身終成¶
無益衆生迷倒雖發微善唯將法界供具供¶養他身無始已
來未曽將一燈一香一禮一¶餐供養已身佛性若能返照本
覺則解脱有¶期維摩經云如自觀身實相觀佛亦然¶又云不觀
佛不觀法不觀僧以見自身他身¶平等正法性故已心清淨即
是自性住佛性¶隨力修明即是引出佛性三祇果圓即是至得¶
果佛性若據妙達惟局大聖若論下凡雖未¶頓修不得不解如
涉逺道要藉自身欲見佛¶性要觀已佛法僧亦爾同體無二是
<pb:KR6s0002_WYG_028-26b>
名正觀¶禮也¶第七實相平等禮者大意同前前猶存有禮¶有
觀自他兩異今此一禮無自無他凡聖¶一如體用同融如如
平等古今無别若見¶佛可尊可敬即見凡可卑可慢若起此
心還¶成僻執故般若經云是法平等無有高下是<md:KR6s0002_T_020-0436a>¶名阿耨菩
提以實相離念不可以心取不可¶以相求不可以禮敬不可
以慢惰去髙下¶離尊卑靜亂一原恭怠齊固安心此意是名¶
平等禮也故文殊禮文云不生不滅故敬禮¶無所觀此之一
禮凡夫淺識恐聞反謗上智¶之人内行平等外順修敬内
<pb:KR6s0002_WYG_028-27a>
外合宜是名平¶等禮也¶又増一阿含經世尊所説偈言¶
　　若欲禮佛者　過去及當來¶　説於現在中
　　當觀於空法¶　若欲禮佛者　過去及當來¶
　　現在及諸佛　當計於無我¶　善業以先禮
　　最初無過者¶　空無解脱佛　此是禮佛義¶
　　若欲禮佛者　當來及過去¶　當觀空無法
　　此名禮佛義
頌曰¶
<pb:KR6s0002_WYG_028-27b>
　　稽首三寶　　歸誠十方　　瞻仰尊敬¶
　　益福除殃　　機路異色　　慈誘同芳¶
　　隱顯相發　　化應無彊　　雖生慈土¶
　　感赴殊鄉　　觀禮欣慶　　福祚彌長¶
　　法性無二　　縱隔何傷　　虔誠一拜¶
　　周遍難量
感應縁(略引/一驗)¶
唐左監門校尉馮翊李山龍以武徳中暴亡¶而心上不冷如
<pb:KR6s0002_WYG_028-28a>
掌許家人未忍殯殮至七¶日而甦自説云當死時被㝠収録
至一官曹¶㕔事甚宏壯廣大庭内有囚數千人或枷鎖¶或杻
械皆北面立滿庭中吏將山龍至㕔下<md:KR6s0002_T_020-0436b>¶天官坐高牀侍衞如
王者山龍問吏此何¶官吏曰是王也山龍前至階下王問汝
生¶平作何福業山龍對曰鄉人每設齋講恒¶施物同之王曰
汝身作何善業山龍曰誦法¶華經兩巻王曰大善可升階既
升㕔上¶東北間有一髙座如講座者王指座謂山龍¶曰可升此
座誦經山龍奉命至側王即起¶立曰請法師升座山龍升座訖
<pb:KR6s0002_WYG_028-28b>
王乃向之¶而坐山龍開經曰妙法蓮華經序品第一王¶曰請法
師止山龍即止下座復立階下顧庭¶内向囚已盡無一人在者
王謂山龍曰君誦¶經之福非唯自利乃令庭内衆囚皆以聞經¶
獲免豈不善哉今放君還去山龍拜辭行數¶十歩王復呼還謂
吏曰可將此人厯觀諸獄¶吏即將山龍東行百餘步見一鐵城
甚廣大¶上屋覆其城傍多小牕或大如小盆或¶如盂椀見諸男
女從地飛入牕中即不復出¶山龍怪問吏曰此是大地獄中多
有分隔¶罪計各異此諸人者各隨本業赴獄受罪耳¶山
<pb:KR6s0002_WYG_028-29a>
龍聞之悲懼稱南無佛請吏求出至院門¶見一大鑊火
猛湯沸傍有二人坐睡山龍問¶之二人曰我罪報入此
鑊湯蒙賢者稱南無¶佛故獄中諸罪人皆得一日休息
疲睡耳山¶龍又稱南無佛吏謂山龍曰官府數移改今¶
王放君去可白王請抄若不爾恐他官不知¶復追録君
山龍即詣王請抄王命紙書一¶行字付吏曰為取五道
等署吏受命將山龍¶更歴兩曹各㕔事侍衛亦如此王
之遣吏皆¶取其官署各書一行訖付山龍龍持出至門<md:KR6s0002_T_020-0436c>¶
<pb:KR6s0002_WYG_028-29b>
有三人謂山龍曰王放君去可不少多乞遺¶我等山龍
未言吏謂山龍曰王放君不由¶彼然後三人者是前收
録君使一人是繩¶主當以赤繩縛君者一是棒主當以
棒¶擊君頭者一是袋主當以袋吸君氣者見¶君得還故
乞物耳山龍惶懼謝三人曰愚不¶識公請至家備物但
不知何處送之三人¶曰於水邊若𣗳下燒之山龍許諾
吏送歸家¶見親眷正哭經營殯具山龍入至屍傍即蘓¶
後日剪紙作錢帛并酒食自送於水邊燒之¶忽見三人
<pb:KR6s0002_WYG_028-30a>
來謝曰蒙君不失信重相贈遺媿¶荷言畢不見山龍自
向總持寺主說寺主傳¶向臨說(右一驗出/冥報記)
　¶
　
　
　
　
　
<pb:KR6s0002_WYG_028-30b>
　
　
　
　
　
　
　
　法苑珠林卷二十¶八
<pb:KR6s0002_WYG_028-31a>
音釋
　彛(延知切常/也法也)悛(且縁切/改也)惷(陟降切/愚也)碓(都内切/舂具)怯(詰叶/切懦)
　(也/)璣(堅溪切珠/不圎者)捶(主蘃切/擊也)翹(祁堯切/企也)⬤縗(⬤律私切/裳下緝也)
　(縗倉囘/切喪衣)襃(音報/)屣(想里切/⬤也)屨(居御切/革履)膊(伯各切/肩甲)譏(堅/溪)
　(切誚/也)⬤(胡故/切)挹(一入切/拱揖也)⬤(津私切/訪問也)祚(靖故切/禄福也)殯(必刄/切歛)
　(也/)
