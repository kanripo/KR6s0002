# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_052-0679a>
#+PROPERTY: JUAN 69

<pb:KR6s0002_WYG_069-1a>
欽定四庫全書
　法苑珠林卷六十九
　　　　　　　　　　　　唐　釋道世　撰
　破邪篇第六十二之餘　(感應緣之餘/)
妄傳邪教第三¶
竊聞白馬東遊三藏創兹而起青牛西逝二¶篇自此而
興或闡𤣥𤣥以化民或明空空而¶救物驗之圖牒指掌
可知所以發唱顯宗終¶乎此世釋教翻譯時代炳然文
<pb:KR6s0002_WYG_069-1b>
史備彰&KR0058;民¶不惑至如道家𤣥籍斯則不然唯老子二
篇¶李聃躬闡自餘經制皆&KR0462;凡情何者前漢¶時王褒造
洞𤣥經後漢時張&KR0092;造靈寳經及¶章醮等道書二十四
卷呉時葛孝先造上清¶經晉時道士王浮造明威化胡
經又鮑靜造¶三皇經齊時道士陳顯明造六十四真歩¶
虚品經梁時陶𢎞景造太清經及衆醮儀十¶卷後周武
帝滅二教時有華州前道士張賓¶詔授本州刺史長安
前道士焦子順一名道¶抗選得開府扶風前進士馬翼
<pb:KR6s0002_WYG_069-2a>
雍州别駕¶李通等四人以天和五年於故城内守真<md:KR6s0002_T_055-0703b>¶寺
抄攬佛經造道家僞經一千餘卷時萬年¶縣人索皎裝
潢但見甄鸞笑道之處並改除¶之近如大業末年有五
通觀道士輔恵祥¶三年不言因改湼槃經爲長安經當
時禁約¶不許道士出城門家見道士内著黄衣執送¶留
守改經事發爲尚書衛文昇所奏於金光¶門外勑令戮
殺此是近事耳目同驗又甄鸞¶笑道論云道家妄注諸
子三百五十卷爲道¶經又騐𤣥都目録妄取藝文志書
<pb:KR6s0002_WYG_069-2b>
名矯注八¶百八十四卷爲道經據此而言足明虚謬又¶
至麟徳元年西京諸觀道士郭行真等時諸¶道士見行
真恩勑驅使假託天威惑亂百姓¶更相扇動簡集道士
東明觀李榮姚義𤣥劉¶道合㑹聖觀道士田仁恵郭葢
宗總集古¶今道士所作僞經前後隱沒不行者重更修¶
改私竊佛經簡取要略改張文句迴換佛語¶人法名數
三界六道五隂十二入十八界三十¶七道品大小法門
並偷安道經將爲華典舊¶時道經祭醮並有鹿脯清酒
<pb:KR6s0002_WYG_069-3a>
今新改安乾棗¶香水但道經言辭拙樸&KR0462;惡處並以除
卻如¶大業年中五通觀道士輔恵祥改湼槃爲長¶安經
被殺不行今復取用改爲太上靈寳元¶陽經復更改餘
佛經别號勝牟尼經或云太¶平經等如道經之内本無
優婆塞優婆夷檀¶越賢者達嚫之名今諸道士並皆偷
用未知¶此名爲是漢語爲是梵音若是漢語何故諸¶史
無文若是梵音未知此言翻表何義莊老¶復非西人故
知偷用真僞可測如老子依¶書乃是周時柱下藏史執
<pb:KR6s0002_WYG_069-3b>
板稱臣共俗無<md:KR6s0002_T_055-0703c>¶異今時即安别觀如似伽藍天尊老子
並塗¶金色如佛經舊稱佛爲天尊復即偷用如漢¶魏已
來及至符姚並喚僧名道士復偷將已¶用道士舊名祭
酒如道經本無金剛師子今¶觀門首並學佛置之未知
金剛師子此漢地¶何曽有之今忽浪造如内教佛經世
尊及摩¶訶迦葉並皆金色依經作之如法又佛經須¶達
買園爲佛造伽藍並依聖教如是展轉徧¶通十方及世
尊成道感得五百金剛五百白¶象五百師子如是所爲
<pb:KR6s0002_WYG_069-4a>
皆依聖教若依佛¶經此方他方諸佛菩薩梵王帝釋所
現供具¶莊嚴寳物無量無邉不可述盡備在經文¶即時
造者萬無成一今時老子五千文兩卷¶之内何曽有此
莊嚴若出餘經餘經非真¶如是改換佛經偷安道經者
向有數千餘卷¶如佛説經並置如是我聞説時説處證
經生¶信即如¶唐太宗文皇帝及今¶皇帝命朝散大夫衛
尉寺丞上䕶軍李義表¶副使前螎州黄水縣令王𤣥䇿
等二十二人¶使至西域前後三度更使餘人及古帝王
<pb:KR6s0002_WYG_069-4b>
前¶後使人徃來非一皆親見世尊説經時處伽¶藍聖迹
及七佛已來所有徴祥靈感變應具¶存西國志六十卷
内現傳流行宰貴共知未¶知天尊老子既出爾許經書
今時説處在何¶對何人説説時説處有何靈騐何帝何
時説¶是經等若有時處即有徴祥何故五經無文¶諸史
不載止欲茍存同異用多流行誑於艸¶萊無識之徒不
知有識君子久知其僞良<md:KR6s0002_T_055-0704a>¶由漢時有黄巾五斗米賊前
後踵繼迄今不¶除故湼槃百喻經等我湼槃後有諸外
<pb:KR6s0002_WYG_069-5a>
道偷¶我佛語著已法中以爲自有以不解布置迷¶亂上
下譬如山羗偷得王寳衣雖得不識次¶第顛倒而著亦
如偷狗夜入人舍不知食處¶佛既懸記不可不信今時
道士偷佛經將爲¶已法亦不可怪若今不偷佛便妄語
非大聖¶人也
故呉主孫權問尚書令闞澤曰仙有靈¶寳之法其教如
何闞澤對曰夫靈寳者一無¶氏族可依二無成道處所
教出山谷非人所¶知真是幽居濫説非聖人制也呉主
<pb:KR6s0002_WYG_069-5b>
歎其¶善對焉所言天尊之號出自佛經竊我聖蹤¶施乎
已典何者案五經正史三皇已來並不¶云别有天尊住
於天上但叙周公孔子制禮¶刪詩所以五典三墳靡覩
大羅之稱前王徃¶帝不聞郊祀天尊安有執玉璋披黄
&KR0260;坐¶素髮戴金冠别號天尊端拱九華之殿獨¶稱大道
統御七映之宫縱有道教辯天尊諸¶子談靈寳此乃道
聽途説未詎可依委巷¶之書非闗國史又齋儀矯制事
跡可尋莫不¶廣列金銀多班繒綵並是三張詭述修靜
<pb:KR6s0002_WYG_069-6a>
妄¶言斤破逗留彼如琳論又道士之號老教¶先無河上
之言儒宗未辯何者姚書云始¶乎漢魏終曁符姚皆號
衆僧以爲道士至魏¶太武二年有㓂謙之始竊道士之
名私易祭¶酒之稱此豈妄之臆斷乃是史籍盛明又¶班
固漢書文帝傳及潘岳闗中記嵇康皇甫¶謐髙士傳及
訪父老等皆無河上公結艸爲¶菴現神變事處並虚謬
不渉典謨妄構斐然<md:KR6s0002_T_055-0704b>¶動成焉有當今主上坐拱問道坐
朝九族既¶親平章百姓寔可黜三張之&KR0126;術闡五千¶之
<pb:KR6s0002_WYG_069-6b>
妙門¶又案後漢明帝永平十四年道士禇善信等¶六百
九十人聞佛教入洛請求捔試總將道¶家經書合有三
十七部七百四十四卷就中五¶十九卷是道經餘二百
三十五卷是諸子書¶
又案晉葛洪神仙傳云老教所有度世消災¶之法凡九
百三十卷符書等七十卷總一千¶卷
又案宋太始七年道士陸修靜答明帝云¶道家經書并
藥方符圖等總一千二百二十¶八卷云一千九十卷已
<pb:KR6s0002_WYG_069-7a>
行於世一百三十八¶卷猶在天宫案今𤣥都經目云依
宋人陸修¶靜所上目今乃言有六千三百六十三卷云¶
二千四十卷見有其本四千三百二十三卷¶云並未見
以此詳檢事跡可知詭妄之由暴¶之國史若據蕭温等
議止有道徳二篇如取¶漢帝校量便應七百餘卷約葛
洪神仙之説¶僅有一千准修靜所上目中過前九十又
檢¶𤣥都經録轉復彌多既其先後不同虚妄明¶矣増加
卷軸添足篇章依傍佛經改頭換尾¶或道名山自出時
<pb:KR6s0002_WYG_069-7b>
唱仙洞飛來何乃黄領獨¶知英賢不覩書史無聞典籍
不記請問當今¶道士推勘後出之經爲是老子别陳爲
是天¶尊更説縱其説也應有時方師資説處爲是¶何代
何邦何年何月如其有據容可流行若¶也妄言理須焚
剪當今明朝馭宇承弊百王¶聖上臨軒應期千載方欲
廣敷五教杜絶妖¶妄之書重述九疇𢎞揚要道之訓豈
敢以麟<md:KR6s0002_T_055-0704c>¶麕刺上鹿馬譏朝但以無識黄巾混其真僞¶管
見道士不别是非所以借況秦人譬之魯¶俗若乾坤之
<pb:KR6s0002_WYG_069-8a>
象龍馬豈天地則可騰驤理固¶不然如何見書¶
妖惑亂衆第四¶
竊聞聲調響順形直影端未見鑽火得氷種¶豆得麥所
以蘇張逢於鬼谷處浮詐之先顔¶閔遇於孔門標徳行
之始故知習二篇之化¶激妙無爲行三張之風謀爲亂
首何者後¶漢順帝時沛人張陵客遊蜀土聞古老相傳¶
云昔漢髙祖應二十四氣祭二十四壇遂王¶有天下&KR0092;
不度徳遂構此謀殺牛祭祀¶二十四所置以土壇戴以
<pb:KR6s0002_WYG_069-8b>
艸屋稱二十四治¶治館之興始乎此也二十三所在於
蜀地尹¶喜一所在於咸陽於是誑誘愚民招合兇黨¶斂
租税米謀爲亂階時被虵呑舋逆弗作又¶&KR0092;孫張魯行
其祖術後於漢中自稱師君禍¶亂方起爲曹公所滅又
中平元年鉅鹿人張¶角自稱黄天部師有三十六將皆
著黄巾逺¶與張魯相應衆至十萬焚燒鄴城漢遣河¶南
尹何進將兵討滅又晉武帝咸康二年有¶道士陳瑞以
左道惑衆自號天師徒附數千¶積有年嵗爲益州刺史
<pb:KR6s0002_WYG_069-9a>
王濬誅滅又晉文帝¶太和元年彭城道士盧悚自稱大
道祭酒以¶邪術惑衆聚合徒黨向日辰攻廣漢門云迎¶
海西公時殿中桓祕等覺知與戰尋被誅斬¶又梁武帝
大同五年道士袁旍妖言惑¶衆行禁歩山官軍収掩尋
被誅滅又隋文¶帝開皇十年有綿州昌隆縣道士蒲童
與左<md:KR6s0002_T_055-0705a>¶童二人在崩溪舘自稱得聖誑惑人民重牀¶至屋
却坐其上云十五童女有堪受法令女¶登牀以幕圍遶
遂便姧匿如此經日後事發¶覺因即逃亡又開皇十八
<pb:KR6s0002_WYG_069-9b>
年益州道士韓朗¶綿州道士黄儒林扇惑蜀王令興逆
云欲建¶大事須藉勝縁遂教蜀王傾倉竭庫造千尺¶道
像建千人大齋畵先帝形反縛頭手咒而¶厭之河北公
趙仲卿檢察得實送身京省被¶問伏罪在市被刑近如
大唐武徳三年綿¶州昌隆縣民李望先事黄老恒作妖
邪至¶大業季年有道士蒲子真微閑道術被送東¶京至
洛身死因葬在彼而李望矯云子真¶近還又彼縣山側
有一石室巖穴幽闇人莫¶敢窺望乃依慿以作妖詐在
<pb:KR6s0002_WYG_069-10a>
明張㗋大語顧¶納通傳入闇則噎氣小聲詐陳禍福遂
令道¶士等傳説逹縣聞州官人初檢並皆信受後¶刺史
李大禮云此事非輕必須申奏要假親¶騐方定是非遂
與合州官人并道士等一百¶餘騎同至穴所再拜請期
望時詐答聞者傾¶心唯巴西縣令樂世質深達機情知
其誑詐¶入闇宻候見望噎聲質時呵之望即欵伏¶収禁
州獄方欲科罪未經數日服藥而終近¶至貞觀十三年
有西京西華觀道士秦英㑹¶聖觀道士韋靈符還俗道
<pb:KR6s0002_WYG_069-10b>
士朱靈感並薄解¶章醮勑令事東宫惑亂東宫結謀大
逆爲事¶不果秦英靈符靈感等並被誅斬私宅財物¶及
有婦兒並配入官又至龍朔三年西華觀¶道士郭行真
家業卑賤素是寒門亦薄解章¶醮濫承供奉勑令投龍
尋山採藥上託天威<md:KR6s0002_T_055-0705b>¶惑亂百姓廣取財物奸謀極甚并
共京城道¶士雜糅佛經偷安道法聖上鑒照知僞付法¶
法官拷撻苦楚方承勅恩恕死流配逺州所¶有妻財
並沒入官是知所習非正舋逆相仍¶左道鄙俗斯辱頻
<pb:KR6s0002_WYG_069-11a>
興矣勑道士朝散大夫騎¶都尉郭行真器識無取道藝
缺然爲其小解¶醫藥薄閑章醮當爲皇太子𢎞療患得
損録¶其功効授以榮班縁前驅使妄作威禍¶兼以交結
選曹周旋法吏專行欺詐取人財¶物遣營功徳隱盗尤
多朱紫莫分而僞敷至¶教菽麥詎辯而潜讀禁書徒知
僕妾是求¶莊宅爲務雖靈溪千仞何能蕩其&KR0126;質神丹¶
九液豈可練其瑕心擢髮未數其&KR0317;刋竹寜¶書其罪論
斯咎舋冝從伏法其叅迹道門¶情所未忍可除名長配
<pb:KR6s0002_WYG_069-11b>
流受州仍即發遣令¶長剛領送至彼官司檢校不得令
出縣境其¶私畜奴婢田宅水磑車牛馬等並冝沒官¶
龍朔三年十二月十四日宣¶竊惟賊飾黄巾興乎鉅鹿
鬼書丹簡發自陽平而云服象雲羅斯言逕廷衣同雨
縠不近¶人情安有駕鶴乘龍披巾布&KR0260;驅鸞䇿鳯頂¶戴
皮冠所以白石赤松之流皆非鬼卒王喬¶羡門之輩並
匪治頭又李聃事周之辰服同¶儒墨公旗謀漢之日始
有黄巾如其祖習伯¶陽道士並冝朝拜若也宗旗取則
<pb:KR6s0002_WYG_069-12a>
斯弊特可¶漂除矣¶
道教敬佛第五¶
述曰上來所列並引典籍邪正顯然升沉殊¶趣豈可以
爝火之暉爭日月之光凌虚之塵<md:KR6s0002_T_055-0705c>¶同太岳之峻故知佛
法幽&KR0201;非凡所測僧衆¶髙逺亦非黄冠之儔夫出家者
内辭親愛外¶捨官榮志求無上菩提願出生死苦海所
以¶棄朝宗之服披福田之衣行道以報四恩立¶徳以資
三有此其意之大也信知三寳位重¶豈同孔老兩教故
<pb:KR6s0002_WYG_069-12b>
案孔老經書漢魏已來内¶外史籍略引外道經中敬佛
僧文具列如左¶既敬已經依法遵佛冀伏邪愚依承正
典¶(略引二十二經/今敬三寳文)¶
一依道士法輪經天尊説偈誡朂道士云¶
　　若見佛圖　　思念無量　　當願一切¶
　　普入法門　　若見沙門　　思念無量¶
　　願早出身　　以習佛真
二依太上清淨消魔寳真安志智慧本願大戒¶上品經
<pb:KR6s0002_WYG_069-13a>
四十九願天尊説願文若見沙門尼¶當願一切明解法
度得道如佛○¶三依老子昇𤣥經云天尊告道&KR0092;使徃
東方¶詣受法教昇𤣥又云東方如來遣善勝大士¶詣太
上曰如來聞子爲張&KR0092;説法故遣我來¶㸔子語張&KR0092;曰
卿隨我徃詣佛所當令子得¶見所未見聞所未聞&KR0092;即
禮大士隨徃佛所¶聽法○¶四依道士張&KR0092;别傳云&KR0092;在
鵠鳴山中供養¶金像轉讀佛經○¶五依老子西昇經云
吾師化遊天竺善入泥¶洹又符子云老氏之師名釋迦
<pb:KR6s0002_WYG_069-13b>
文佛○¶六依智慧觀身大戒經云道學當念旋大梵¶流
影宫禮佛○¶七依昇𤣥經云若有沙門欲來聽經觀察
供<md:KR6s0002_T_055-0706a>¶主不得計飲食費遏截不聽當推置上座道¶士經師
自在其下昇𤣥又云道士設齋供若¶比丘來者可推爲
上座好設供養道士經師¶自在其下若沙門尼來聽法
者當穩處安置¶推爲上座供主如供養不得遮止○¶八
依化胡經天尊敬佛説偈云¶
　　願採優曇華　願燒栴檀香¶　供養千佛身
<pb:KR6s0002_WYG_069-14a>
　　稽首禮定光¶　我生何以晚　泥洹一何早¶
　　不見釋迦文　心中常懊惱
九依靈寳消魔安志經天尊説偈云¶
　　道以齋爲先　勤行常作佛(道士新改¶本云/勤行登金闕)¶
　　故設大法橋　普度諸人物
十依老子大權菩薩經云老子是迦葉菩薩¶化遊震旦○¶
十一依靈寳法輪經云葛仙公生始數日有外¶國沙
門見仙公禮拜抱持而語仙公父母曰¶此兒是西方善
<pb:KR6s0002_WYG_069-14b>
見菩薩今來漢地教化衆生¶當遊仙道白日昇天仙公
自語子弟云吾師¶姓波閲宗字維那訶西域也○¶十二
依仙人請問衆聖難經云葛仙公告弟¶子曰吾昔與釋
道微竺法開張太鄭思逺等¶四人同時發願道微法開
二人願爲沙門張¶太鄭思逺願爲道士○¶十三依仙公
起居注云于時生在葛尚書家¶尚書年逾八十始有一
子時有沙門自稱天¶竺僧於市大買香市人怪問僧曰
我昨夜夢¶見善思菩薩下生葛尚書家吾將此香浴之<md:KR6s0002_T_055-0706b>¶
<pb:KR6s0002_WYG_069-15a>
到生時僧至燒香右遶七匝禮拜恭敬沐浴¶而止○¶十
四依仙公請問上經云與沙門道士言則¶志於佛敬於
僧○¶十五依上品大戒經校量功徳品云施佛塔¶廟得
千倍報布施沙門得百倍報○¶十六依昇𤣥内教經云
或復有人平常之時¶不一月作福見沙門道士説法勸
善了無從¶意○¶十七依道士陶隱居作禮佛文一卷○¶
十八依智慧本願戒上品經云日别施散佛¶僧中食塔
寺一錢已上皆二萬四千報功多¶報多世世賢明翫好
<pb:KR6s0002_WYG_069-15b>
不絶七祖皆得入無量¶佛國○¶十九依仙公請問經云
復有凡人行是功徳¶願爲沙門道士大愽至後生便爲
沙門大學¶佛法爲衆法師復有一人見沙門道士齋請¶
讀經乃笑曰彼向空吟經欲何希耶虚腹日¶中一食此
罪人耳道士乃慈心喻之故報意¶不釋死入地獄考毒
五苦○¶二十依仙公請問經云五經儒俗之業佛道¶各
歎其教大師善也○¶二十一依太上靈寳真一勸誡法
輪妙經云¶吾歴觀諸天從無數劫來見道士百姓男子¶
<pb:KR6s0002_WYG_069-16a>
女人已得無上正真之道髙仙真人自然十¶方佛皆受
前世勤苦求道不可稱計○¶二十二依法輪妙經云道
言夫輪轉不滅得¶還生人中大智慧明逹者從無數劫
來學已¶成真人髙仙自然十方佛者莫不從行業所<md:KR6s0002_T_055-0706c>¶致
也(上來所引道經未知此經爲真爲僞若是真經今道/士女冠不禮三寳便違天尊老子師教即¶是邪見之)
(人非真弟子同無識之徒何須師敬此經若偽/則一切道經皆須除却進退訛替終成亂俗也)¶
捨邢歸正第六¶
梁髙祖武皇帝年三十八登位在政四十九¶年雖億兆
<pb:KR6s0002_WYG_069-16b>
務殷而卷不釋手内經外典罔不¶厝懷皆爲訓解數千
餘卷而儉約自節羅綺¶不服覆處虚閑晝夜無怠致有
布被莞席艸¶屨葛巾初臨大寳即備斯事日惟一食永
絶¶辛羶自有帝王罕能及此舊事老子宗尚符¶圖窮討
根源有同妄作帝乃躬運神筆下詔¶作捨道文曰¶維天
鍳三年四月八日梁國皇帝蘭&KR0092;蕭衍¶稽首和南十方
諸佛十方尊法十方聖僧伏¶見經云發菩提心者即是
佛心其餘諸善不¶得爲喻能使衆生出三界之苦門入
<pb:KR6s0002_WYG_069-17a>
無爲之¶勝路故如來漏盡智凝成覺至道通機徳圖¶取
聖發恵炬以照迷鏡法流以澄垢啟瑞¶迹於天中鑠靈
儀於像外度羣生於慾海¶引含識於湼槃登常樂之髙
山出愛河之深¶際言乖四句語絶百非應迹娑婆王宫
誕¶相歩三界而爲尊普大千而流照但以機心¶淺薄好
生厭怠遂乃湛説圓常亦復潜輝鶴¶𣗳闍王滅罪婆藪
除殃若不逢値大聖法王¶誰能救接斯苦在迹雖隱其
道無&KR0220;弟子經¶遲迷&KR0189;耽事老子歴葉相承染此邪法
<pb:KR6s0002_WYG_069-17b>
習因¶善發棄迷知返今捨舊醫歸慿正覺願使未¶來生
世童男出家廣𢎞經教化度含識同共¶成佛寜在正法
中長淪惡道不樂依老子教¶暫得上天渉大乘心離二
乘念正願諸佛證<md:KR6s0002_T_055-0707a>¶明菩薩攝受弟子蕭衍和南¶于時帝
與道俗二萬餘人於重雲殿重閣上¶手書此文發菩提
心至四月十一日又勑門¶下大經中説道有九十六種
惟佛一道是於¶正道其餘九十五種名爲邪道¶朕捨邪
外以事正内諸佛如來若有公卿能¶入此誓者各可發
<pb:KR6s0002_WYG_069-18a>
菩提心老子周公孔子等¶雖是如來弟子而化迹既邪
止是世間之善¶不能革凡成聖其公卿百官王侯宗族
冝返¶僞就真捨邪入正故經教成實論云若事外¶道心
重佛法心輕即是邪見若心一等是無¶記性不當善惡
若事佛心強老子心弱者乃¶是清信言清信者清是表
裏俱淨垢&KR0126;惑累¶皆盡信是信正不信邪故言清信佛
弟子其¶餘諸信皆是邪見不得稱清信也門下速施¶行¶
至四月十七日侍中安前將軍丹陽尹邵陵¶王上啟云¶
<pb:KR6s0002_WYG_069-18b>
臣綸聞如來嚴相巍巍架于有頂微妙色身¶蕩蕩顯乎
無際假金輪而啟物託銀粟以應¶凡砥般若之利刀収
湼槃之妙果汎生死¶之苦海濟常樂於彼岸故能降慈
悲雲坐甘¶露雨七處八㑹教化之義不窮四諦五時利¶
益之方無盡並水清日盛霧豁雲除爝火¶翳光塵熱自
靜可謂入俗化於䝉底出世冥¶此真如使稠林邪逕之
人景法門而不倦¶渴愛聾瞽之士慕探賾而知迴道𣗳
始於迦¶維徳音盛于京洛恒星不現周鍳娠徵滿月¶圓
<pb:KR6s0002_WYG_069-19a>
姿漢感宵夢五法用傳萬徳方兆華俗潜<md:KR6s0002_T_055-0707b>¶故競扇髙風
資此三明照迷途之失慿兹七¶覺㧞長夜之苦屬値皇
帝菩薩應天御物負¶扆臨民含光宇宙照清海表坐無
礙辯以接¶&KR0058;庶以本願力攝受衆生故能隨方逗藥示¶
權顯正崇一乘之㫖廣十地之基是以萬邦¶迴向俱禀
正識幽顯靈祗皆䝉誘濟人興等¶覺之願物起菩提之
心莫不翹勤歸宗之境¶悦懌還源之趣共保慈悲俱修
忍辱所謂覆¶䕶饒益橋梁津濟者矣道既光被民亦化
<pb:KR6s0002_WYG_069-19b>
之¶於是應真飛錫騰虚接影破邪外道堅持正¶國伽藍
精舍寳刹相望講㑹傳經徳音盈耳¶臣昔未逹理源承
外道如欲須甘果翻種¶苦栽欲除渴乏反趣醎水今啟
迷方麤知歸¶向受菩薩大戒誡節身心捨老子之邪風
入¶法流之真教伏願天慈曲垂矜許¶至四月十八日中
書舍人臣任孝恭宣勑云¶能改迷入正可謂是宿植勝
因冝加勇猛也¶
北齊髙祖文宣皇帝廢李老道法詔昔金¶&KR0092;道士陸修
<pb:KR6s0002_WYG_069-20a>
靜者道門之望在宋齊兩代祖¶述三張𢎞衍二葛郗張
之士封門受籙遂妄¶加穿鑿廣制齋儀糜費極繁意在
王者遵奉¶㑹梁祖啟運下詔捨道修靜不勝其憤遂與¶
門人及邉境亡命叛入北齊又傾散金玉贈¶諸貴遊託
以&KR0109;期冀興道法帝惑之也於天¶保六年九月乃下勑
召諸沙門與道士學達¶者十人親目對校于時道士咒
諸沙門¶衣鉢或飛或轉祝諸梁木或横或豎沙門¶曽不
學術黙無一對士女歡閙貴賤移心¶並以靜徒爲勝也
<pb:KR6s0002_WYG_069-20b>
諸道士等踊躍騰倚魚睨<md:KR6s0002_T_055-0707c>¶雲漢髙談自矜誇&KR0247;道術仍
又唱言曰神通¶權設抑挫强禦沙門現一我當現二今
薄示¶小術並辭退屈事亦可見帝命上統法師與¶靜捔
試上曰方術小伎俗儒恥之况出家¶人也雖然天命難
拒豈得無言可令最下座¶僧對之即徃尋覓有僧名佛
儁又字曇顯者¶不知何人遊無定方飲啗同俗時有放
言摽¶悟宏逺上統知其深量私與之交于時名¶僧盛集
顯居末座酣酒大醉昻兀而坐有司¶不敢召之以事告
<pb:KR6s0002_WYG_069-21a>
於上統上曰道士祭酒常¶道所行止是飲酒道人可共
言耳可扶轝將¶來於是合衆皆憚而怯上統威權不敢
有諌¶乃兩人扶顯令上髙座顯既上便立而含笑¶曰我
飲酒大醉耳中有所聞云沙門現一我¶當現二此言虚
實道士曰有實顯即翹足¶而立云我已現一卿可現二
各無對之顯曰¶向咒諸衣物飛揚者我故開門試卿術
耳命¶取稠禪師衣鉢咒之諸道士一時奮發共¶咒一無
動揺帝勑取衣乃至十人牽舉不動¶顯乃令以衣置諸
<pb:KR6s0002_WYG_069-21b>
梁木又令咒之都無一¶驗道士等相顧無頼猶以言辯
自髙乃曰佛¶家自號爲内内則小也説我道家爲外外
則¶大也顯應聲曰若然則天子處内定小百官¶矣靜與
其屬緘口無言帝目驗臧否便下詔¶曰法門不二真宗
在一求之正路寂泊爲本¶祭酒道者世中假妄俗人未
悟仍有秪崇¶麴&KR0008;是味清虚焉在瞿脯斯甜慈悲永隔¶
上異仁祠下乖祭典皆冝禁絶不復遵事頒¶勒逺近咸
使知聞其道士歸伏者並付照𤣥<md:KR6s0002_T_055-0708a>¶大統上法師度聽出
<pb:KR6s0002_WYG_069-22a>
家未發心者可令染¶鬀爾日斬首者非一自謂神仙者
可上三¶爵臺令其投身飛逝諸道士等皆碎屍塗地¶僞
妄斯絶致使齊境國無兩信迄于隋初漸¶開其術至今
東川此宗微末無足抗言至¶唐貞觀二十年有吉州囚
人劉紹略妻王¶氏有五岳真仙圖及舊道士鮑靜所造
三皇經¶合一十四紙上云凡諸侯有此文者必爲國¶王
大夫有此文者爲人父母庶人有此文者¶錢財自聚婦
人有此文者必爲皇后時吉州¶司法叅軍言辯因檢囚
<pb:KR6s0002_WYG_069-22b>
席乃於王氏衣籠中¶得之時追紹略等勘問云向道士
所得之受¶持州官將爲圖讖因封此圖及經馳驛申省¶
奏聞勑令省官勘當時朝議郎刑部郎中紀¶懐業等乃
追京下清都觀道士張恵元西華¶觀道士成武英等勘
同並欵稱云此先道士¶鮑靜等所作妄爲墨書非今元
等所造¶勑遣除毁又得田令官奏云如佛教依内律¶僧
尼受戒得䕃田人各三十畝今道士女道¶士皆依三皇
經受其上清下清昔僧尼戒¶處亦合䕃田三十畝此經
<pb:KR6s0002_WYG_069-23a>
既僞廢除道士女¶道士既無戒法即不合受田請同經
廢京城¶道士等當時懼怕畏廢䕃田私慿奏官請將¶老
子道徳經㬱處其年五月十五日出勑侍¶郎崔仁師宣¶
勑㫖云三皇經文字既不可傳又語渉妖妄¶冝並除之
即以老子道徳經㬱處有諸道觀¶及以百姓人間有此
文者並勒送省除毁其¶年冬諸州考使入京朝集括得
此文者總聚<md:KR6s0002_T_055-0708b>¶禮部尚書㕔前並從火謝也故知代代穿
鑿¶狂簡寔繁人人妄作斐然盈卷無識之徒將¶爲聖説
<pb:KR6s0002_WYG_069-23b>
晉彭城郡有釋道融汲郡林慮人十¶二出家厥師愛其
神彩先令外學徃村借論¶語竟不齎歸於彼已誦師便
借本覆之不遺¶一字既嗟而異之於是恣其遊學迄至
立年¶才解英絶内外經書暗遊心府姚興曰昨見¶融公
復是竒聰明釋子勑入逍遥園與什叅¶正詳譯俄而師
子國有一婆羅門聰辯多學¶西土俗書罕不披誦爲彼
國外道之宗聞什¶在闗大行佛法乃謂其徒曰寜可使
釋氏之¶風獨傳震旦而吾等正化不洽東國遂乘駝¶負
<pb:KR6s0002_WYG_069-24a>
書來入長安姚興見其口眼便僻頗亦惑¶之婆羅門乃
啟興曰至道無方各尊其事今¶請與秦僧捔其辯力隨
有優者即傳其化興¶即許焉時闗中僧衆相視缺然莫
敢當者什¶謂融曰此外道聰明殊人捔言必勝使無上¶
大道在吾徒而屈良可悲矣若使外道得志¶則法輪摧
軸豈可然乎如吾所覩在君一人¶融自顧才力不減而
外道經書未盡披讀乃¶宻令人寫婆羅門所持經目一
披即誦後剋¶日論義姚興自出公卿皆㑹闗中僧衆四
<pb:KR6s0002_WYG_069-24b>
逺¶必集融與婆羅門擬相酬抗鋒辯飛𤣥彼所¶不及婆
羅門自知辭理已屈猶以廣讀爲本¶融乃列其所讀書
并秦地經史名目卷部三¶倍多之什因嘲之曰君不聞
大秦廣學那¶忽輕爾逺來婆羅門心愧悔伏頂禮融足
旬¶日之中無何而去像運再興融有力也後還¶彭城常
講説相續聞道至者千有餘人依隨<md:KR6s0002_T_055-0708c>¶門徒數盈三百性
不狎諠常登樓披翫慇懃¶善誘畢命𢎞法後卒於彭城
春秋七十四矣¶所著法華大品金光明十地維摩等義
<pb:KR6s0002_WYG_069-25a>
並行¶於世¶
魏書云正光元年明帝加朝服大赦天下召¶佛道二宗
門人殿前齋訖侍中劉騰宣勑諸¶法師等與道士論議
以釋弟子疑網時清通¶觀道士姜斌與融覺寺僧曇謨
最對論帝曰¶佛與老子同時不斌曰老子西入化胡佛
時¶以充侍者明是同時最曰何以知之斌曰¶案老子開
天經是以得知最曰老子當周何¶王幾年而生周何王
幾年西入斌曰當周定¶王即位三年乙卯之歳於楚國
<pb:KR6s0002_WYG_069-25b>
陳苦縣厲鄉¶曲仁里九月十四夜子時生至周簡王四¶
年丁丑嵗事周爲守藏吏簡王十三年遷爲¶太史至敬
王元年庚辰嵗年八十五見周徳¶凌遲與散闗令尹喜
西入化胡斯足明矣最¶曰佛以周昭王二十四年四月
八日生穆王¶五十三年二月十五日滅度計入湼槃後
經三¶百四十五年始到定王三年老子方生生已¶年八
十五至敬王元年凡經四百二十五年¶始與尹喜西遁
據此年載懸殊無乃謬乎斌¶曰若佛生周昭之時有何
<pb:KR6s0002_WYG_069-26a>
文記最曰周書異¶記漢法本内傳並有明文斌曰孔子
既是制¶法聖人當時於佛迥無文記何耶最曰仁者¶識
同管窺覧不𢎞逺案孔子有三備卜經謂¶天地人也佛
之文言出在中備仁者早自披¶究不有此迷斌曰孔子
聖人不言而知何假¶卜乎最曰惟佛是衆聖之王四生
之導首逹<md:KR6s0002_T_055-0709a>¶一切含靈前後二際吉㐫終始不假卜觀自¶
餘小聖雖曉未然之理必藉蓍龜以通靈卦¶也侍中尚
書令元文宣勑語道士姜斌等論¶無宗㫖冝退下席又
<pb:KR6s0002_WYG_069-26b>
問開天經何處得來是¶誰所説即遣中書侍郎魏収尚
書郎祖瑩等¶就觀取經帝令議之太尉丹陽王蕭太¶傅
李寔衛尉許伯姚吏部尚書邢欒散騎常¶侍温子昇等
一百七十人讀訖奏云老子止¶著五千文更無言説臣
等所議姜斌罪當惑¶衆帝加斌極刑時有三藏法師菩
提流支行佛¶慈化諌帝乃止配徒馬邑(右二驗出/梁髙僧傳)¶
晉程道恵字文和武昌人也世奉五升米¶道不信有佛
常云古來正道莫踰李老何乃¶信惑胡言以爲勝教太
<pb:KR6s0002_WYG_069-27a>
元十五年病死心下¶尚暖家不殯殮數日得蘇説初死
時見十許¶人縛録將去逢一比丘云此人宿福未可縳¶
也乃解其縛散驅而去道路修平而兩邉棘刺¶森然略
不容足驅諸罪人馳走其中肉隨著¶刺號呻聒耳見恵
行在平路皆歎羡曰佛¶弟子行路復勝人也恵曰我不
奉法其人¶笑曰君忘之耳恵因自憶先身奉佛已經¶五
生五死忘失本志今生在世幼遇惡人未¶達邪正乃惑
邪道既至大城逕進聽事見一¶人年可四五十南面而
<pb:KR6s0002_WYG_069-27b>
坐見恵驚曰君不¶應來有一人著單衣幘持簿書對曰
此人伐¶社殺人罪應來此向所逢比丘亦隨恵入¶申理
甚至云伐社非罪也此人宿福甚多殺¶人雖重報未至
也南面坐者曰可罰所録人¶命恵就坐謝曰小鬼謬濫
枉相録來亦由<md:KR6s0002_T_055-0709b>¶君忘失宿命不知奉大正法故也將遣
恵¶還乃使暫兼覆校將軍歴觀地獄恵欣然辭¶出導從
而行行至諸城城城皆是地獄人衆巨¶億悉受罪報見
有猘狗嚙人百節肌肉散¶落流血蔽地又有羣鳥其啄
<pb:KR6s0002_WYG_069-28a>
如鋒飛來甚¶速鴆然血至入人口中表裏貫洞其人宛¶
轉呼呌筋骨碎落其餘經見與趙㤗屑荷大¶抵麤同不
復具載唯此二條爲異故詳記之¶觀歴既徧乃遣恵還
復見向所逢比丘與¶恵一銅物形如小鈴曰君還至家
可棄此門¶外勿以入室某年月日君當有厄誡慎過此¶
壽延九十時道恵家於京師大桁南自見¶來還逹皂莢
橋見親表三人住車共語悼恵¶之亡至門見婢行哭而
市彼人及婢咸弗見¶也恵將入門置向銅物門外𣗳上
<pb:KR6s0002_WYG_069-28b>
光明舒¶散流飛屬天良久還小奄爾而滅至户聞屍¶臭
惆悵惡之時賓親奔弔哭恵者多不得¶徘徊因進入屍
忽然而蘇説所逢車人及¶市婢咸皆符同恵後爲廷尉
預西堂聽訟¶未及就列欻然頓悶不識人半日乃愈計
其¶時日即道人所戒之期頃之遷爲廣州刺史¶元嘉六
年卒八十九矣(右一驗出/冥祥記)¶
唐益州福壽寺釋寳瓊俗姓馬氏綿竹縣人¶小年出家
清卓儉素讀誦大品兩日一徧以¶爲常業勸歴邑義日
<pb:KR6s0002_WYG_069-29a>
誦一卷者向有千計四¶逺聞者皆來欽敬本邑連比什
邡諸縣並是¶道民執邪日久投寄無容瓊雖桑梓習俗
而¶不事道李氏諸族值作道㑹邀瓊赴之來既¶後至不
禮而坐皆謂不禮天尊輕我宗法耶<md:KR6s0002_T_055-0709c>¶瓊曰邪正道殊所
事各異天尚不禮何况老¶君衆議紛紜頗相凌侮瓊見
諍訟不止又報¶曰吾禮非所禮恐貽辱先宗遂禮一拜
道像¶并座一時動揺又禮一拜連座反倒墜落在¶地身
座摧毁道民羞恥唱言風鼓竟來周正¶又禮還倒瓊曰
<pb:KR6s0002_WYG_069-29b>
天朗和暢而言怨風汝之¶愚戅不測吾風合衆驚懼一
心禮瓊逺近聞¶知皆捨道歸佛闔境道俗及以傍縣道
黨同¶嗟皆來請瓊受菩薩戒縣令髙達素有誠信¶敬承
威徳更於州寺召僧𢎞講以貞觀八年¶終於所住(右一/驗出)
(唐髙/僧傳)¶
　
　
　法苑珠林卷六十九
<pb:KR6s0002_WYG_069-30a>
校譌
　第十七¶紙(二行惠/疑作慧)
音釋
　謐(音/宻)麕(俱倫切/鹿屬)&KR0008;(于盈/切)莞(音官草/名似藺)藪(蘇後/切)扆(𨼆豈切/畫斧屏)
　(風/也)籙(音/禄)睨(研計切/斜視也)儁(子峻切/與俊同)&KR0008;(魚傑切/芽麥也)斌(卑民/切)蓍(升/脂)
　(切蒿/屬)殯殮(殯必刃切/殮力驗切)鴆(直禁/切)䈥(舉欣切/與筋同)欻(許匆切/忽也)邡
　(音方什邡/廣漢縣名)
