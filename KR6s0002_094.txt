# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:16
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_073-0838a>
#+PROPERTY: JUAN 94

<pb:KR6s0002_WYG_094-1a>
欽定四庫全書
　法苑珠林卷九十四
　　　　　　　　　　　　唐　釋道世　撰
　十惡篇第八十四之五
　　綺語部
　　　¶述意¶
夫忠言所以顯理綺語所以乖真由忠故有¶實有實故
徳生徳生故所以成聖由綺語故¶虛妄虚妄故罪生罪
<pb:KR6s0002_WYG_094-1b>
生故受苦故知⬤理求¶聖要須實説説若虚假終為乖
理謂言不正¶皆名綺語但諸綺語不益自他唯増放逸
長¶諸不善此落三塗後生人時所説正語人¶亦不信凡
所言説語不辯了亦名綺語故¶成實論云語雖是實非
時而説亦落綺語也¶
　　　引證¶
如智度論説偈言¶
　　有墮餓鬼中　火焰從口出¶　四向發大聲
<pb:KR6s0002_WYG_094-2a>
　　是為口過報¶　雖復多聞見　在大衆説法¶
　　以不成信業　人皆不信受¶　若欲廣名聞
　　為人所信受¶　是故當至誠　不應作綺語
又薩婆多論云口中四過互厯各作四句一¶或有兩舌
非妄語非惡口如有一人傳此人¶語向彼人説當實説
故非妄語輭語説故非¶惡口以分離心故名兩舌第二
或有兩舌是¶妄語非惡口如有一人傳此人語向彼人
説<md:KR6s0002_T_076-0859b>¶以别離心故是兩舌以妄説故是妄語以輭¶語説故
<pb:KR6s0002_WYG_094-2b>
非惡口第三或有兩舌是惡口非妄¶語如有一人傳此
人語向彼人説以别離¶心故是兩舌以麤語説故是惡
口當實説故¶非妄語第四或有兩舌是妄語是惡口如
有¶一人傳此人語向彼人説以别離心故是兩¶舌以妄
説故是妄語以惡聲説故是惡口自¶外妄語惡口各作
四句亦如是綺語一種各¶不相離故不别説故成實論
云餘口三業或¶合或離綺語一種必不相離¶
正報頌曰¶
<pb:KR6s0002_WYG_094-3a>
　　綺語無義理　令人心惑亂¶　為喪他善根
　　烊銅擘口灌¶　焰鐵燒其舌　腹藏皆燋爛¶
　　此痛不可忍　悲號常叫喚
習報頌曰¶
　　浮言翳真理　為此沈惡⬤¶　去彼暫歸人
　　出言無曉喻¶　生無信仰心　恒被他笑具¶
　　為人覺羞恥　何不出典句
感應緣(略引/四驗)
<pb:KR6s0002_WYG_094-3b>
漢有檀國蠻夷善閑咒術驗
晉天竺國人有數術驗
唐西國婆羅門祝術驗
唐⬤厔縣程普樂少好音聲驗¶
漢明帝時有檀國蠻夷善閑幻術能徙易牛¶馬頭上與
羣臣共觀之以為笑樂及三國時¶呉有徐光者不知何
許人也常行幻化之術¶於市里内從人乞苽其主勿與
便從索子¶掘地而種顧眄之間苽生俄而蔓延生華¶俄
<pb:KR6s0002_WYG_094-4a>
而成實百姓咸矚目焉子成乃取而食之¶因以賜觀者
向之鬻苽者反視所齎皆耗矣¶橘柚棗栗之屬亦如其
幻化皆此𩔖也<md:KR6s0002_T_076-0859c>¶
晉永嘉年中有天竺國人來度江南言語譯¶道而後通
其人有數術能截舌續斷吐火變¶化所在士女聚其觀
試其將截舌先吐以示¶賔客然後刀截流血覆地乃取
置器中傳以¶示人視之舌頭觀其口内唯半舌在既而
還¶取含之有頃吐已示人舌還如故其續斷絹¶布與人
<pb:KR6s0002_WYG_094-4b>
各執一頭對剪斷已而取兩段合持¶祝之則復還連與
舊無異時人多疑以為幻¶作陰而試之猶是已絹其吐
火者先有藥在¶器中取一片與黍糖含之再三吹吁而
張口¶火出因就熱處取而㸑之則便火熾也又書¶紙及
繩縷之屬投火中衆詳共視見其燒然¶消磨了盡乃撥
灰中舉而出之故是向物如¶此幻術作者非一時天下
方亂云建安霍山¶可以避世乃入東治不知所在也¶
唐貞觀二十年西國有五婆羅門來到¶京師善能音樂
<pb:KR6s0002_WYG_094-5a>
祝術雜戲截舌抽腹走繩¶續斷又至顯慶已来王𤣥策
等數有使人向¶五印度西國天王為漢使設樂或有騰
空¶走索履屐繩行男女相避歌戲如常或有女¶人手弄
三伎刀矟槍等擲空手接繩走不¶落或有截舌自縛解
伏依舊不勞人功如是¶幻戲種種難述¶
唐雍州西⬤厔縣西北有元從人坊元從人¶程普樂少
好音聲至永徽六年五月七日因¶有微患暴死五日心
暖不臭家人不敢埋至¶第六日平旦得穌還如平生説
<pb:KR6s0002_WYG_094-5b>
云初死時有¶二青衣至牀前通王喚君普樂問何王答¶
曰閻羅王喚為何事答曰頃有勘問催急<md:KR6s0002_T_076-0860a>¶即行不須更
語一人手撮普樂逐出坊南¶門漸向南山下至一荒草
處有少鹹鹵不生¶草一大孔如大甕口語樂云入樂懼
不¶肯入一人推入不覺有損直見王大殿¶捉杖人極衆
王共諸臣及宫妃后在大殿¶上相隔幔坐殿前大有諸
音聲伎兒襍戲¶引樂使人啓王云所追人來王問是誰
程普¶樂汝解俳説不答曰不解王⬤顧問一伎¶兒姓張
<pb:KR6s0002_WYG_094-6a>
名舍兒此人不解俳説何故追喚¶舍兒生平共普樂初
善後因相瞋挾怨舍¶兒遂挾怨漫引此人舍兒不敢誑
王還依¶實説王怒令戲殿前音聲一時俱動還見打¶鼔
作舞緣竿緣竿人初緣至頭下時以竿¶納口直下竿從
後分出至地還上六根俱¶破九孔流血緣竿上下竝皆
如是復見黄¶唐已來伎兒如齊宴子突出郎獨豬挑棒¶
等數十人令作俳説時口中吐火抽舌繞場¶周帀百千
鐵鳥諸惡毒蟲從空飛下一時向¶舌上啄唼受其極苦
<pb:KR6s0002_WYG_094-6b>
叫聲動地不喜人聞¶餘之雜戲之人諸小鐵蟲見其一
時拍手叫唱¶之聲如烟如火同時被燒燒死還活¶更相
受苦無暫停廢音聲不捨受苦不廢王¶雖下杖然遣獄
卒手把鐵棒利㦸鐵弓箭圍繞¶守遣令作音樂受苦不
歇普樂至獄五日¶見此戲兒受苦如是至第六日旦王
喚普樂¶語云汝未合死更檢案看卻後二年汝命¶算盡
當來受苦如是此人為平生妄語惡口¶綺語調弄僧尼
輕戲佛法假託三寳誑他財物專將養活婦兒好殺豬
<pb:KR6s0002_WYG_094-7a>
羊食啗酒肉<md:KR6s0002_T_076-0860b>¶或因向伽藍食用僧物汙穢不淨如是等
罪¶不持齋戒故受斯殃汝雖無如此重罪非¶無餘過亦
合受之且放汝去死時取汝還令¶舊二人送到家内見
一牀許棘林枝葉稠密¶二人令入此林此人初不肯入
二人急推合¶眼而入即覺身已在牀穌活此普樂因見
此¶徴即向京來歴寺受戒堅持不犯菜食長齋¶禮敬無
虧(因向僧懴/具説此言)¶
　　¶¶¶¶¶¶¶慳貪部
<pb:KR6s0002_WYG_094-7b>
　　　¶述意¶
夫羣生惑病著我為端凡品邪述慳貪為本¶所以善輕
毫髮惡重丘山福少春冰貧多秋¶雨六情之網未易能
超三毒之津無由可¶度身重常沒譬等河裏之魚鼓翅
欲飛難同¶天上之鳥致使貧貧相次競加侵逼苦苦連¶
綿爭來損害似飛蛾拂焰自取燒然如蠶作¶繭非他纒
縛良由慳惜貪障受罪饑寒施是¶冨因常招豐樂也¶
　　　引證¶
<pb:KR6s0002_WYG_094-8a>
如分别業報經偈言¶
　　常樂修智慧　而不行布施¶　所生常聰哲
　　貧窶無財産<md:KR6s0002_T_077-0860c>¶　唯樂行布施　而不修智慧¶
　　所生得大財　愚暗無知見¶　施慧二俱修
　　所生具財智¶　二俱不修者　長夜處貧暗
故攝論云慳惜是多財障嫉妬是尊貴障又¶衆生起貪
無過色財第一愛色多過如前已¶述不同意者今更畧
論如涅槃經説譬如有¶人以羅刹女而為婦妾是羅刹
<pb:KR6s0002_WYG_094-8b>
女隨所生子¶生已便啗子既盡已便啗其夫愛羅刹女
亦¶復如是隨諸衆生生善根子隨生隨食善子¶既盡復
啗衆生令墮地獄畜生餓鬼又如¶有人性愛好華不見
華莖毒虵過患即便前¶捉捉已虵螫螫已命終一切凡
夫亦復如是¶貪五欲華不見是愛毒虵過患而便受取
即¶為愛毒之所蜇命終之後墮三惡道第二於¶財生貪
者貪財致禍大苦所惱乖背道俗失¶於親疎故智度論
云財物是種種煩惱罪業¶因緣若持戒禪定智慧種種
<pb:KR6s0002_WYG_094-9a>
善法是涅槃因¶緣以是故財物尚應自棄何況好福田
中而¶不布施譬如有兄弟二人各擔十斤金行道¶中更
無餘伴兄先作是念我所以欲殺弟¶取金此曠路中人
無知者弟復生念欲殺兄¶取金兄弟各有惡心語言視
瞻皆異兄弟即¶自悟還生悔心我等非人與禽獸何異
同¶産兄弟而為少金故而生惡心兄弟共至泉¶水邉兄
以金投著水中弟言善哉善哉弟復¶棄金水中兄言善
哉善哉兄弟更互相問何¶以故言善哉各相答言我以
<pb:KR6s0002_WYG_094-9b>
此金故生不善¶心欲相危害今得棄之故言善哉二辭
各爾<md:KR6s0002_T_077-0861a>¶以是因緣常應自捨¶又大莊嚴論云我曽昔聞舍
衛國中佛與阿¶難曠野中行於一田畔見有伏藏佛告
阿難¶是大毒虵阿難白佛是惡毒虵爾時田中有¶一耕
人聞佛阿難説有毒虵作是念言我當¶視之沙門以何
為惡毒虵即往其所見真金¶聚而作是言沙門所言是
毒虵者乃是好金¶即取此金還置家中其人先貧衣食
不供以¶得金故轉得富饒衣食自恣王家策伺怪¶其卒
<pb:KR6s0002_WYG_094-10a>
富而糺舉之繫在獄中先所得金既¶已用盡猶不得免
將加刑戮其人唱言毒¶虵阿難惡毒虵世尊傍人聞之
以狀白王王¶喚彼人而問之曰何故唱言毒虵阿難惡
毒¶虵世尊其人白王我於往日在田耕種聞¶佛阿難説
言毒虵惡毒虵我於今者方乃悟¶解王聞此説遂放去
之¶又増一阿含經云昔佛在世時舍衛城中有¶一長者
名曰婆提居家巨富財産無量金銀¶不可稱計其家雖
富慳悋守䕶不著不啗服¶飾飲食極為麤鄙亦不施與
<pb:KR6s0002_WYG_094-10b>
妻子眷屬奴婢¶僕從朋友知識及諸沙門婆羅門等復
起邪¶見斷於善根然無子息命終之後所有財寶¶盡没
入官波斯匿王自然收攝已訖¶⬤至佛所而白佛言婆
提長者今日命終¶之後為生何處佛告王曰婆提長者
故福已¶盡新業不造由起邪見斷於善根命終生在¶啼
哭地獄波斯匿王聞佛所説涕泣流淚¶而白佛言婆提
長者昔作何業生在富家復¶作何惡然不得食此極富
之樂佛告王曰過<md:KR6s0002_T_077-0861b>¶去久逺有迦葉佛入涅槃後時此長
<pb:KR6s0002_WYG_094-11a>
者生舍¶衛國作田家子有辟支佛来詣其家而從乞¶食
時此長者便持食施辟支得食飛空而去¶長者見已作
是誓願持此善根使我世世所¶生之處不墮三塗常多
財寳布施已後復生¶悔心我向者食應與奴僕不應與
此禿頭¶沙門佛告王曰婆提長者由於過去施辟支¶佛
食發願功徳所生之處常多財寳無所乏¶少緣其施後
生變悔心在所生處雖處富¶貴不得食此極富之樂慳
惜守䕶不自衣食¶復不施與妻子眷屬亦不布施朋友
<pb:KR6s0002_WYG_094-11b>
知識及¶諸沙門婆羅門等是故智者聞此因緣若有¶財
物應當布施勿生慳悋施時志心自手奉¶施與已歡喜
莫生悔心能如此施得大果¶報無量無邉¶又出曜經云
昔佛在世時舍衛國中有一長¶者名曰難陀巨富多財
金銀珍寳象馬車¶乘奴婢僕使服飾田業不可限量一
國之富¶無有過者雖處豪富而無信心慳貪嫉妬門¶閤
七重勑守門人有人來乞一不得入中庭¶空上安鐵踈
籠恐有飛鳥食啗榖米四壁牆¶下以白噤泥恐鼠穿穴
<pb:KR6s0002_WYG_094-12a>
傷損財物唯有一¶子名栴檀香臨終勑子吾患必死若
吾死後¶所有財寳勿費損耗莫與沙門及婆羅門若¶有
乞兒莫施一錢此諸財物足供七世勑¶已命終還生舍
衛旃陁羅家盲母腹中後¶生出胎生盲無目盲母念言
若生男者吾今¶日冥須見扶持聞兒生盲倍増愁憂悲
泣¶説偈言<md:KR6s0002_T_077-0861c>¶
　　子盲吾亦盲　二俱無兩目¶　遇此衰耗物
　　益我愁憂苦
<pb:KR6s0002_WYG_094-12b>
是時盲母養兒已大年八九歳堪能行来¶與杖一枚食
器一具而告子曰汝自乞活不¶須住此吾亦無目復當
乞求以濟餘命此盲¶小兒家家乞求遂後漸至栴檀香
家在門外¶立唱盲兒乞時守門人瞋恚捉手擲著⬤¶坑
傷折左臂復打頭破所乞得食盡棄在地¶有人臨見甚
憐愍傷往語盲母盲母聞已匍¶匐拄杖到盲兒所抱著
膝上而語兒言汝有¶何⬤遭此苦厄子報母曰我向者
至栴檀香¶家門外而乞便遇惡人打擲如是佛時知己¶
<pb:KR6s0002_WYG_094-13a>
告阿難言禍災禍災難陁長者命終與彼¶栴陁羅家盲
婦作子生無兩目昔所居業¶豪富無量象馬七珍不可
稱計而今復得親¶用不耶然由慳貪受此盲報從此命
終入阿¶鼻獄佛於過中與比丘衆國城人民圍¶繞往到
栴檀香門盲小兒所時栴檀香聞佛¶在外出門禮拜在
一面立佛知衆集復見栴¶檀廣為衆説慳貪嫉妬受罪
無量加説惠¶施受福無窮欲使離有⬤無為道爾時世
尊¶欲與栴檀拔地獄苦告小兒曰汝是難陁長¶者非耶
<pb:KR6s0002_WYG_094-13b>
小兒報曰實是難陁如是至三大衆¶聞此愕然而言難
陁長者乃受此形時栴檀¶香聞見此事悲泣墮淚不能
自止禮佛求¶救願拔罪根即請佛僧明日舍食佛明日
食¶竟為説妙法時栴檀香得須陀洹果佛告阿¶難若人
積財不自衣食復不布施愚中之¶愚是故智者應當行
施求離生死莫生慳<md:KR6s0002_T_077-0862a>¶悋受無邉苦¶又盧至長者經云昔
佛在世時舍衛城中有¶一長者名曰盧至其家巨富財
産無量如毗¶沙門由於往昔施勝福田故獲斯報然其
<pb:KR6s0002_WYG_094-14a>
施¶時不能志心故今雖富意長下劣所著衣裳¶垢弊不
淨食則糖菜以充其饑渴唯飲水行¶乘朽車勤營家業
猶如奴僕常為世人之所¶蚩笑後於一時城中人民大
作節㑹莊嚴舍¶宅懸繒旛葢香水灑地散衆名華種種
嚴麗伎樂歌舞歡娯受樂猶若諸天盧至見已¶便生念
言彼既歡㑹我亦當爾即疾歸家自¶開庫藏取得五錢
得已思念若在家食母妻¶眷屬不可周徧若至他舍恐
主所奪於是即¶用兩錢買麨兩錢酤酒一錢買葱從内
<pb:KR6s0002_WYG_094-14b>
家中¶取鹽一把衣衿裏之齎出城外⬤一樹下既¶至樹
下見多象馬恐来搏□即詣塚間復¶見豬狗尋更逃避
至空靜處酒中鹽薑和¶麨飲之時復嚙葱先不飲酒即
時大醉醉已¶起舞揚聲而歌其歌辭曰¶
　　我今節慶㑹　縦酒大歡樂¶　逾過毗沙門
　　亦勝天帝釋
時值帝釋與諸天衆欲至佛所遇見盧至醉¶舞而歌言
勝帝釋帝釋黙念此慳貪人屏處¶飲酒罵辱於我我當
<pb:KR6s0002_WYG_094-15a>
惱之即變已身作盧至¶形往到其家聚集母妻奴婢眷
屬於母前坐¶而白母言我於前後有大慳鬼隨逐於我
使¶我慳惜不著不啗不與眷屬皆由慳鬼今日¶出行值
一道人與我好咒得除慳鬼然此¶慳鬼與我相似彼若
来者當好打捧其必詐<md:KR6s0002_T_077-0862b>¶稱我是盧至一切家人莫信其
語急當閉門¶慳鬼儻來待我所作然後開門即作好食
合¶家充飽復開庫藏出諸財寳衣服瓔珞賜與¶母妻居
家眷屬及施餘人訖已作樂歌舞歡¶樂不可具説人聞
<pb:KR6s0002_WYG_094-15b>
盧至慳鬼得除皆来觀看¶盧至酒醒歸家到門聞歌舞
聲極大驚愕打¶門叫喚都無聞者帝釋聞喚語衆人言
打門¶喚者或是慳鬼人聞慳鬼開門走避盧至得¶入居
家眷屬悉皆不認言是慳鬼即便捉脚¶倒曳打棒驅令
出門到巷大哭唱言怪哉¶我今身形為異於本為不異
本何故家人見¶棄如是言我是鬼都不見認我於今者
如何¶所導盧至爾時如似顛狂傍人親里咸來慰¶喩汝
是盧至我是汝親故來看汝汝好强意¶當作方計用自
<pb:KR6s0002_WYG_094-16a>
分明盧至聞已意用小安收¶淚而言請諸人等更看我
面我今實是盧至¶與否人皆答言汝於今者實是盧至
即語衆¶人言汝等皆能為我作證不衆人皆言我為¶汝
證實是盧至盧至答言汝等若爾聴説因¶緣¶
　　誰有年少人　與我極相似¶　共我所愛婦
　　同牀接膝坐¶　所親家眷屬　見打驅逐出¶
　　所親皆愛彼　安止我家中¶　我忍饑寒苦
　　積聚諸錢財¶　彼今自在用　我無一毫分¶
<pb:KR6s0002_WYG_094-16b>
　　猶如毗沙門　自恣於衣食¶　城中諸人等
　　各各生疑怪¶　皆作如是言　此事當云何<md:KR6s0002_T_077-0862c>¶
　　中有明智者　而作如是言¶　此間淫狡人
　　形貎似盧至¶　知其大慳貪　故來惱亂之¶
　　我等共證拔　不宜使棄捨
爾時諸人聞是語已皆悉同心咸言盧至汝¶今云何欲
何所為盧至云願為我證我欲見¶王并願貸我二張白
㲲可使直於四銖金許¶當用上王諸人皆笑言盧至今
<pb:KR6s0002_WYG_094-17a>
乃是大施主¶挾二張㲲到於王門語守門人為我通王¶
我欲貢獻門人驚笑即入白王王聞念言¶盧至慳悋將
不死到卒能如是王即喚入既¶到王前以手挽㲲用奉
於王其腋急挾挽¶不能得便自⬤身盡力痛挽方乃得
出既得¶出已帝釋即化作兩束草盧至見草慙愧坐¶地
悲噎歔欷不能得言王見慈愍而語之言¶縱令是草亦
無所苦欲有所説隨汝意道盧¶至悲噎向王説言我見
此草羞慙極盛不能¶以身陷入於地不知今者為有此
<pb:KR6s0002_WYG_094-17b>
身為無此¶身知何所告王聞愍念語傍人言彼既哀塞¶
不能言者知其意者當代道之傍人答言¶不知何人形
貎相似至其家中詐稱盧至家¶人皆信散用財物一切
蕩盡家人不識打棒¶驅出反如路人是以懊惱不能得
言王聞遣¶使喚相似者竝立王前王見二人相貎言笑¶
一切相似王謂後者是其盧至語前者言汝¶今復欲何
所論道盧至答言我是盧至彼非¶盧至王問後者盧至
慳貪汝好惠施云何稱¶言是盧至耶即答王言我聞佛
<pb:KR6s0002_WYG_094-18a>
説慳貪之者¶墮餓鬼中百千萬歳受饑渴苦畏怖因緣<md:KR6s0002_T_077-0863a>¶
故捨慳貪王言實爾如似垢衣灰浣即淨煩¶惱垢心聞
法即除王見是已即别二人置於¶異處各遣條牒親屬
頭數種種財物⬤書將¶來二人持盡隱密之事及以書
迹悉皆相似¶王不能别王喚母問母語王言此是我兒¶
彼非我子是慳鬼也王復問母頗見身上瘡¶⬤黒子私
密之事可識與不母答王言兒¶在脇下有小瘡瘢猶小
豆許王遣脱衣高¶舉臂看見兩瘡瘢大小相似王見大
<pb:KR6s0002_WYG_094-18b>
笑怪未¶曽有⬤自剋責一切衆生愚暗所覆不别真¶偽
如此之事唯佛能了即以二人置於象上¶共至佛所請
決所疑爾時世尊舉相好臂莊¶嚴之手語帝釋言汝作
何事帝釋即滅盧至¶身相還復本形種種光明合掌向
佛而説偈¶言¶
　　常為慳所使　不肯自衣食¶　以五錢酒麨
　　著鹽而飲之¶　飲已即大醉　戲笑而歌舞¶
　　輕罵我諸天　以是因緣故¶　我故苦惱之
<pb:KR6s0002_WYG_094-19a>
佛語帝釋一切衆生皆有過罪宜應放捨化¶身還復釋
形而白佛言此人慳貪不自衣食¶五錢酒麨著鹽和飲
酒醉歌舞輕罵諸天故¶我惱之佛語帝釋一切衆生皆
有罪過宜應¶放捨佛語盧至汝還歸家看汝財物盧至
白¶佛所有財物帝釋用盡歸家何為帝釋語言¶我不損
汝一毫財物盧至語言我不信釋¶唯信佛語以信佛故
即便得須陁洹果時天¶龍八部及以四衆凡聞是已得
四道果有種<md:KR6s0002_T_077-0863b>¶三乘因緣¶又羅旬踰經云佛在世時有婆
<pb:KR6s0002_WYG_094-19b>
羅門子薄福¶相師占之無相年至十二父母逐出遂行
乞¶食乃到祇洹佛以大慈以手摩頭頭⬤即¶墮袈裟著
身佛為立名名羅旬踰時共五部¶僧每出分衛而羅旬
踰所在之部以空鉢還¶佛勑比丘分以施之如是非一
目連念言由¶是比丘僧不得食佛知其意便與舍利弗
俱¶使目連與羅旬踰俱各分為一部佛告目連¶我所在
處汝不得往目連即與羅旬踰俱行¶適欲所至便即見
佛及舍利弗而在其門如¶是經厯過五百億國遂不得
<pb:KR6s0002_WYG_094-20a>
食目連私念我¶於今日定不得食羅旬甚大饑極止恒
水邉¶住目連即到佛所佛鉢中尚有餘食即與目¶連目
連念言我今饑甚欲吞須彌尚謂不飽¶但此少飯何足
可食佛告目連但食此飯勿¶憂不足目連即食飯既飽
已鉢中不減舍利¶弗即念羅旬今未得食當大饑苦白
佛言願¶乞餘飯與羅旬佛即告言我不惜飯但羅旬¶宿
行果報不應得之若謂不然汝便可與舍¶利弗便以飯
與之羅旬得即欲食飯鉢便入¶地百丈舍利弗以道力
<pb:KR6s0002_WYG_094-20b>
手尋鉢即得以還羅¶旬適欲食之便誤覆鉢倒去飯食
皆散水¶中羅旬還坐定意自思念言我每與諸比丘¶俱
行輒無所得空鉢而還佛以飯與我輒復¶覆去皆由罪
報應當所受便自思惟結解垢¶除得羅漢道即便食土
而般涅槃欲知羅旬¶者過去維衛佛時是身為凡人常
懐慳貪不¶肯布施時當欲飯脱衣布地恐飯粒落有沙<md:KR6s0002_T_077-0863c>¶
門過從其分衛羅旬見謂之言當何相與便¶以手捧土
與沙門沙門即咒願言是愚癡¶故耳當使汝早得度脱
<pb:KR6s0002_WYG_094-21a>
由來久逺展轉生死¶乃至於今所在之處輒不得食於
今得道食¶土泥洹與土沙門舍利弗是故知罪福今皆¶
受殃¶又遺教三昧經云此羅旬踰宿世為賢者子¶作人
嫉妬見沙門來分衛輒逆門戸言大人¶不在沙門復至
餘家復牽餘家門戸閉之亦¶言大人不在故今分衛不
能得適欲見他¶布施飲食歡喜行㑹便復念言我亦欲
作沙¶門故今窮困如是¶又增一阿含經云是時有四大
羅漢目連迦¶葉阿那律賓頭盧在一處而作是説我¶等
<pb:KR6s0002_WYG_094-21b>
共觀此羅閲城中誰有不供養佛法衆作¶功徳者爾時
有長者名跋提饒財多寳不可¶稱計慳貪不肯布施於
佛法衆無有毫釐之¶善故福已盡更不造新彼長者有
七重門皆¶有守人不得使乞者詣門復以鐵籠結覆中¶
庭恐有飛鳥來至庭中長者有妹名曰難陁¶亦復慳貪
亦懐邪見無施福心亦無取證得¶道之者亦有七重門
還同前法無可得詣¶門者爾時跋提長者清旦食餅是
時那¶律從長者舍地中涌出舒鉢向長者是時¶長者極
<pb:KR6s0002_WYG_094-22a>
懐愁憂即授少許餅與阿那律是¶時那律得餅已還詣
所在是時長者便¶興瞋恚語守門人言我有教勑無令
人入何¶故人來守者報曰門閤牢固不知此道士為¶從
何來爾時長者黙然不言時長者已食餅<md:KR6s0002_T_077-0864a>¶竟次食魚肉
尊者大迦葉於長者家從地踊¶出舒鉢向長者時長者
甚懐愁憂授少許魚¶肉與之是時迦葉得肉便於彼没
還歸所在¶是時長者倍復瞋恚語守門者言我先有教¶
不使人入何故復使二沙門入家乞食時守¶門人報曰
<pb:KR6s0002_WYG_094-22b>
我等不見此沙門為從何來長¶者報曰此禿頭沙門善
於幻術誑惑世人無¶有正行爾時長者婦去長者不逺
而坐觀¶之語長者言可自䕶口勿作是語謂言幻術¶此
諸沙門有大威神所以來者多所饒益¶長者識此二比
丘乎長者報曰我不識之時¶婦報言是斛飯王子名阿
那律當生之時此¶地六變震動遶舍一由旬内伏藏自
出時婦¶語長者此豪族之子修於梵行得阿羅漢道¶天
眼第一次第二比丘者此羅閲城内大梵¶志名迦毗羅
<pb:KR6s0002_WYG_094-23a>
饒財多寳不可稱計有九¶百九十九頭牛耕田其息名
曰比波羅耶檀¶那身作金色婦名婆陁女中殊勝設舉
紫磨¶金在前猶黒比白時長者報言我聞此二人¶名然
復不見其婦報言向前後來者即是其¶身捨此玉女之
寳出家學道今得阿羅漢¶恒行頭陁無有出也我觀此
義故作是言善¶自䕶口莫謗聖人言作幻術此釋迦弟
子皆¶是神徳時尊者目連著衣持鉢飛騰虛空長¶者見
空中坐而作是説汝是天耶乹沓和耶¶汝是鬼耶汝是
<pb:KR6s0002_WYG_094-23b>
羅刹啗人鬼耶目連報言我¶非是羅刹鬼等是時長者
便説此偈¶
　　為天乹沓和　羅刹鬼神耶¶　又言非是天
　　羅刹鬼神者<md:KR6s0002_T_077-0864b>¶　不似乹沓和　方域所遊行¶
　　汝今名何等　我今欲得知
爾時目連復以偈報曰¶
　　非天乹沓和　非鬼羅刹種¶　三世得解脱
　　今我是人身¶　所可降伏魔　成於無上道¶
<pb:KR6s0002_WYG_094-24a>
　　師名釋迦文　我名大目連
是時長者語目連言比丘何所教勑目連報¶言我欲與
汝説法善思念之時長者復作是¶念此諸沙門長夜著
於飲食今欲論者正當¶論食若從我索我當言無然我
少聴此人所¶説爾時目連知長者心中所念便説此偈¶
　　如來説二施　法施及財施¶　今當説法施
　　專心一意聴
是時長者聞當説法施便懐歡喜語目連言¶願時演説
<pb:KR6s0002_WYG_094-24b>
聞當知之目連報長者言如來説¶五事大施即是不殺
不盜不婬不妄語不飲¶酒盡形壽而修行之長者聞已
極懐歡喜今¶所説者乃不用寳物如我今日不堪殺生¶
此可奉行又我家中饒財多寳終不偷盜此¶亦我之所
行又我家中有上妙之女終不婬他是我之所行又我
不好妄語之人何況自¶當妄語此亦是我之所行如我
今日意不念¶酒何況自嘗此亦是我之所行是時長者
語¶目連言此五施者我能奉行我今可飯此目¶連長者
<pb:KR6s0002_WYG_094-25a>
仰頭語目連言可屈神下顧就此而¶坐是時目連尋聲
下坐長者躬自與目連食¶訖行水長者念言可持一端
㲲奉上目連¶是時入藏内而選取不好者便得好者捨
之<md:KR6s0002_T_077-0864c>¶更取故爾還好是時目連知長者心便説此¶偈¶
　　施與心鬭諍　此福賢所棄¶　施時非鬬時
　　可時隨心施
爾時長者知便作是念今目連知我心中所¶念便持白
㲲奉上目連即與咒願言¶
<pb:KR6s0002_WYG_094-25b>
　　觀察施第一　知有聖賢人¶　施中最為上
　　良由生果實
時目連咒願已受此白㲲使長者受福無¶窮在一面坐
已目連漸與説法施戒生天之¶論訶欲不淨出要為樂
即於座上得法淨眼¶以得見法無有狐疑而受五戒自
歸佛法聖¶衆時目連以見長者得法眼淨便説此偈¶
　　如來所説經　根原悉備具¶　眼淨無瑕穢
　　無疑無猶豫
<pb:KR6s0002_WYG_094-26a>
又増一阿含經云爾時有老母名曰難陁躬¶自作餅時
尊者賔頭盧時到著衣持鉢入羅¶閲城乞食漸漸至老母
難陁舍從地湧出¶舒手持鉢從老母難陁乞食是時老
母見賓¶頭盧極懐瞋恚作是惡言比丘當知設汝¶眼脱
我終不乞汝食是時賓頭盧即入三昧¶便雙眼脱出是
時老母倍復瞋恚正使沙¶門空中倒懸終不與汝食是
時尊者復在空¶中倒懸老母復倍瞋恚正使沙門舉身
烟出¶我終不與汝食是時尊者復舉身烟出老¶母復倍
<pb:KR6s0002_WYG_094-26b>
瞋而作是語正使沙門舉身然者¶我終不與汝食是時
賓頭盧使身盡然老¶母見已復作是語正使沙門舉身
出水我終¶不與汝食時賓頭盧便舉身盡皆出水老母<md:KR6s0002_T_077-0865a>¶
見已復作是語正使沙門在我前死終不¶與汝食是時
賓頭盧即無出入息在老母前¶死老母見不出入息即
懐恐怖衣毛皆豎¶而作是語此沙門多所知識國王所
敬聞我¶家死必遭官事恐不免濟若還活者我當¶與食
是時賓頭盧即從三昧起時老母復作¶是念此餅極大
<pb:KR6s0002_WYG_094-27a>
當更作小者與之時老母取¶少許麵作餅餅遂長大老
母見已此餅極¶大當更作小者然餅遂大當取先作者
與之¶然復諸餅皆其相連老母語賓頭盧曰比丘¶須食
者便自取之何故相嬈乃爾賔頭盧報¶曰大姊我不須
食但須母欲有所説老母報¶曰何所誡勑賓頭盧報曰
今持此餅往世尊¶所若有誡勑我共奉行老母報曰此
事甚¶快是時老母躬負此餅從賓頭盧後往世尊¶所頭
面禮足在一面立白世尊曰此母難¶陁是跋提長者姊
<pb:KR6s0002_WYG_094-27b>
慳貪獨食不肯施人唯願¶世尊為説篤信之法使得開
解爾時世尊告¶老母曰汝在持餅施佛及餘比丘僧比
丘尼¶優婆塞優婆夷并貧窮者然故有餅可持棄¶淨地
及無蟲水中即以此餅次第賦之及¶著淨水中即時焰
起老母見已尋懐恐懼世¶尊漸與説法施戒生天之論
苦集盡道即於¶座上得法眼淨承事三尊受持五戒使
發¶歡喜禮佛而去¶又十誦律云佛在舍衛國時有長老
迦留陁¶夷得阿羅漢道持鉢入城乞食到一婆羅門¶舍
<pb:KR6s0002_WYG_094-28a>
主人不在婦閉門作煎餅迦留陁夷比丘¶即入禪定起
通從外地没涌出中庭乃以指<md:KR6s0002_T_077-0865b>¶彈婦即⬤顧作是念言
此沙門從何處來此¶必貪餅故來我終不與即語夷言
縱使眼¶脱我亦不與而以神力即兩眼脱出復念縱¶出
眼如椀我亦不與即變眼如椀復念縱¶若倒立我前我
亦不與即於前倒立復念縱¶汝若死我亦不與即入滅
受想定心想皆滅¶無所覺知時婆羅門婦牽挽不動即
大驚怖¶念是沙門常遊波斯匿王宫末利夫人之師¶若
<pb:KR6s0002_WYG_094-28b>
聞在我家死者我等大衰即語比丘言汝¶若活者我施
與一餅迦留陁夷便出於定婦¶即看餅先煎好者意惜
不與更刮盆邉得一¶小⬤煎之轉勝以先與者適舉一
餅餘皆相¶著迦留語言姊與我幾許與四餅欲持與¶之
迦留語言我不須是餅可與祇洹中僧¶是婦先世已種
善根即自思惟是比丘實不¶貪餅但愍我故而來乞耳
即持餅筐詣祇¶洹中施衆僧竟在迦留前坐迦留陁夷
觀其¶因緣為説妙法即於座上得法眼淨作優婆¶夷反
<pb:KR6s0002_WYG_094-29a>
舍報夫夫聞即詣迦留陁夷所迦留¶陁夷為説妙法得
法眼淨作優婆塞常盡財¶力供養闍棃乃至身死猶命
子供養令後不¶斷¶又百緣經云佛在王舍城迦蘭陁竹
林爾時¶目連在一樹下見一餓鬼身如燋柱腹如太¶山
咽如細針⬤如錐刀纒刺其身諸支節¶間皆悉火然渴
乏欲死脣口乾燋欲⬤河泉¶變為涸竭假令天降甘露
墮其身上皆變¶為火目連即問業緣餓鬼答言我渴乏
不能¶答汝自問佛目連即詣佛所具述前事向佛<md:KR6s0002_T_077-0865c>¶廣説
<pb:KR6s0002_WYG_094-29b>
宿造何業受是苦惱爾時世尊告目連¶言汝今諦聴吾
當為汝分别解説此賢劫中¶波羅柰國有佛出世號曰
迦葉有一沙門涉¶路而行極患熱渴時有女人名曰惡
見井傍¶給水往從乞水女報之曰使汝渴死我終¶不與
令我水減不可持去於時沙門既不得¶水服道而去時
彼女人遂復慳貪有来乞者¶終不施與其後命終墮餓
鬼中以是業緣受¶如是苦佛告目連欲知彼時女人不
施水者¶今此餓鬼是佛説是惡見緣時諸比丘等捨¶慳
<pb:KR6s0002_WYG_094-30a>
貪業得四沙門果者或有發無上菩提心¶者聞佛所説歡
喜奉行¶又付法藏經云時有僧伽耶舍羅漢有大智¶慧
言辭清辯昔雖出家未證道迹遊行大海¶邉見一宫殿
七寳莊嚴光明殊勝僧伽耶舍¶見食時以到即往彼宫
説偈乞食云¶
　　饑為第一病　行為第一苦¶　如是知法者
　　可得涅槃道
是時舍主即出奉迎敷置裀褥請入就坐¶耶舍見其家
<pb:KR6s0002_WYG_094-30b>
内有二餓鬼裸形黒瘦飢虚羸¶乏鎻其身首各著一牀
復有一鉢滿中香¶飯以瓶盛水安置其側爾時舍主即
取此食¶奉施比丘語言大徳慎勿以食與此餓鬼爾¶時
比丘見其飢困即以少飯而施與之鬼得¶食已即吐膿
血徧流在地汙其宫殿爾時比¶丘怪而問之此鬼何緣
受斯罪報舍主答曰¶斯鬼前世一是吾息一是兒婦我
昔布施作¶諸功徳而彼夫妻恒懐恚惜我數數教誨都¶
不納受因立誓曰如此罪業必獲惡報若<md:KR6s0002_T_077-0866a>¶受罪時我當
<pb:KR6s0002_WYG_094-31a>
看汝由是因緣得斯苦惱小復¶前行至一住處堂閣嚴
飾種種奇妙滿中衆¶僧經行禪思日時以到鳴椎集食
食將欲訖¶爾時餚膳變成膿血便以鉢器共相打擲頭¶
面破壊血流汙身而作是言何為惜食今受¶此苦耶舍
前問其意答言長老我等先世迦¶葉佛時同止一處客
比丘來咸共瞋恚藏惜¶飲食而不共分以此緣故今受
此苦¶
正報頌曰¶
<pb:KR6s0002_WYG_094-31b>
　　貪欣詐道徳　刻削為伎業¶　巧誑懐萬端
　　求利心千帀¶　受罪地獄中　習氣猶行劫¶
　　交刀割肉盡　白骨相連接
習報頌曰¶
　　為兹貪欲故　惡道轉沉淪¶　罪畢生人道
　　餘風尚襲身¶　恒抱犲狼志　誰人喜見憐¶
　　終身不悟此　可笑頑愚人
感應緣(略引/三驗)¶
<pb:KR6s0002_WYG_094-32a>
魏司馬宣王
魏胡人支法存
齊太守張善¶
魏司馬宣王功業日隆又誅魏大將軍曹爽¶篡奪之迹
稍彰王陵時為揚州刺史以魏帝¶制於强臣不堪為主
楚王彪年長而有才欲¶迎立之兖州刺史華以陵隂謀
白宣王宣王自¶將中軍討陵掩然卒至陵自知勢窮乃
單船¶出迎宣王宣王送陵還京師陵至傾城過賈¶逹廟
<pb:KR6s0002_WYG_094-32b>
側陵呼曰賈梁道吾固盡心於魏之¶社稷唯爾有神知
之陵遂飲藥死三族皆誅¶其年宣王有疾白日見陵來
并賈逹為祟<md:KR6s0002_T_077-0866b>¶因呼字曰彦雲緩我宣王身亦有打處少
日¶遂薨¶
魏支法存者本是胡人生長廣州妙善醫術¶遂成巨富
有八支⬤㲪作百種形像光彩曜¶日又有沈香八尺板
牀居常馚馥王談¶為廣州刺史大兒劭之屢求二物法
存不與¶王談因存亮繼殺之而籍没家財焉死後形見¶
<pb:KR6s0002_WYG_094-33a>
於府内輒打閣下鼔似若稱寃䰟如此經¶尋月王談得
病恒見法存守之少時遂亡¶劭之至楊都又死(三驗出/寃䰟志)¶
齊陽翟太守張善苛酷貪叨惡聲流布蘭¶臺遣御史魏
暉㑺就郡繩治贓賄狼藉罪當¶入死善於獄中使人通
啓翻誣暉㑺受納民¶賕枉見推縛文宣帝大怒以為法
司阿曲必¶須窮正令尚書左丞盧斐覆之斐遂希¶㫖成
暉㑺罪狀奏報於市斬之暉㑺遺囑¶令史曰我之情理
是君所具今日之事可復¶如何當辦紙百張筆兩管墨
<pb:KR6s0002_WYG_094-33b>
一挺以隨吾屍¶若有靈祇必望報雪令史哀悼貨賣衣
裳為¶之殯殮并備紙筆後十五日張善得病唯云¶叩頭
魏尚書尚書者世俗呼臺使之通稱也¶未句而死纔踰
兩月盧斐坐譏駮魏史為魏¶收所奏文帝毆殺之(此驗/出冥)
(祥/記)¶
　
　
　法苑珠林卷九十四<md:KR6s0002_T_077-0866c>¶
<pb:KR6s0002_WYG_094-34a>
音釋
　⬤(正作𤓰/姑華切)鬻(余六切/賣也)⬤(取亂切/炊亹也)矟(色角切/矛屬)⬤厔(⬤之/由切)
　(厔職日切/⬤厔縣名)啄唼(啄側角切鳥食也/唼作答切入口也)窶(郡羽切/貧窶也)螫(施支/切蟲)
　(行毒/也)蜇(之列切/螫也)糺(吉酉切/弹也)匍匐(匍蓬晡切匐鼻墨切/匍匐盡力奔趨往也)
　瘢(蒲官切/瘡痕也)㲠(陵之切十/毫曰㲠)⬤㲪(⬤達合切㲪都騰/切⬤㲪毛席也)苛(音/何)
　(煩/也)㑺(祖峻/切)
