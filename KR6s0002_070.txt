# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:15
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_052-0679a>
#+PROPERTY: JUAN 70

¶¶<pb:KR6s0002_WYG_070-1a>
欽定四庫全書
　法苑珠林卷七十
　¶¶　　　　　　　　　　　唐　釋道世　撰¶
　富貴篇第六十三¶
　　¶¶述意部¶
夫行善感樂如影隨形作惡招苦猶聲發響¶故富同朱
栢貴若蕭曹錦繡爲衣金銀作屋¶雲起龍吹之前風生
鳯管之上趨鏘廣殿容¶與長廊申珠履於丹墀珥金蟬
<pb:KR6s0002_WYG_070-1b>
於青𤨏¶食則珍羞滿席海陸盈前鼎味星羅芬馨雲¶布
坐則髙堂雅室玉砌珠簾絲竹絃管凄¶清颻颺臥則蘭
燈炳曜繡幌垂陰錦被既¶敷羺氈且拂行則駟馬電飛
輦轝雷動千乘<md:KR6s0002_T_056-0710a>¶萬騎隱隱闐闐略述福因善報如是由
昔行¶檀受斯勝利也¶
　　引證部¶
如賢愚經云昔佛抂世時舍衛國有一長者豪¶貴巨富
生一男兒面貌端正世所希有父母¶歡喜因爲立字名
<pb:KR6s0002_WYG_070-2a>
檀彌離年漸長大其父命¶終波斯匿王即以父爵而以
封之受王封己¶其家舍宅變成七寳諸庫藏中悉皆盈
滿種¶種寳物時王太子字毗璢璃遇得熱病諸醫¶處藥
啟王云須牛頭栴檀用塗其身當得除¶愈王即募覓若
有得者一兩之直賞金千兩¶無持來者有人白王檀彌
離家舍内大有時¶王聞已躬自徃求到檀彌離長者門
前見其¶外門純是白銀即遣門人入通消息時守門¶人
入白長者波斯匿王今在門外長者聞已¶即出奉迎請
<pb:KR6s0002_WYG_070-2b>
王入宫王入門内見有一女面¶首端正世間無比坐白
銀牀紡白銀縷小女¶十人侍從左右時王問言是&KR0056;婦
耶長者答¶言是守門婢其小女者通白消息次入中門¶
純紺璢璃門内有女坐璢璃牀面首端正倍¶勝於前左
右侍從倍復前數次入内門純以¶黄金門内一女面首
端正轉復倍勝坐黄金¶牀紡黄金縷左右侍從復倍上
數王復問言¶是&KR0056;婦耶長者答言是守門婢入到舍内
見¶璢璃地屋間剋鏤種種百獸風吹動之形現¶地上王
<pb:KR6s0002_WYG_070-3a>
見謂水怖不敢前語長者言餘更¶無地殿前作池彌離
白王是璢璃地非是¶水也即脱手上七寳環釧擲著于
地礙壁乃¶住王知地已即共入内升七寳殿婦在殿上<md:KR6s0002_T_056-0710b>¶
坐璢璃牀更有寳牀請王令坐時婦見王眼¶中淚出王
問之言何故不喜眼中淚出婦答¶大王但於今者聞王
身上煙氣是以淚出王¶即問言家不然火耶答言不也
王復問言用¶何作食婦答曰須食之時百味自至王復
問¶言夜不須明耶婦答王言用摩尼珠而以照¶之徧室
<pb:KR6s0002_WYG_070-3b>
大明時檀彌離跪白王曰大王何故¶勞屈尊神到此波
斯匿王具以事答長者聞¶已即將王入徧示諸藏七寳
盈滿牛頭香積¶不可稱計王須任取王取二兩遣人先
送王¶敬語之今有佛出卿聞不耶彌離答言云何¶名佛
王即爲説彌離歡喜即徃佛所佛爲説¶法得須陁洹尋
即出家得阿羅漢三明六通¶具八解脱阿難見已而白
佛言此檀彌離宿¶殖何業生於人中受天福報又値世
尊出家¶得道佛告阿難乃徃過去九十一劫有佛出¶世
<pb:KR6s0002_WYG_070-4a>
號毗婆尸入涅槃後於像法中有五比丘¶共立要契在
一林中精勤修道語一比丘此¶去城逺乞食勞苦汝當
爲福一夏乞食供養¶我等其一比丘即便入城勸諸檀
越日爲送¶食四人身安專精行道得阿羅漢即語此人¶
縁汝之故我等安隱所作已辦汝願何等¶其人聞已歡
喜發願使我來世天上人中富¶貴自然値佛獲道縁是
功徳從是以來九十¶一劫不墮惡道天上人中常處豪
貴所須自¶然今値我故出家得道¶又賢愚經云昔佛在
<pb:KR6s0002_WYG_070-4b>
世時舍衛國中有一長¶者其家巨富財寳無量不可稱
計生一男兒¶身體金色端正少䨇父母見已歡喜無量
因<md:KR6s0002_T_056-0710c>¶爲立字名曰金天其生之日家中自然出一¶井水縱
廣八尺深亦八尺沒用能稱人意須¶衣出衣須食出食
金銀珍寳一切所須作願¶取之如意即得兒年長大才
藝博通其父念¶言我兒端正容貌絶倫要覓名女金容
妙體¶𩔖我兒者當徃求之時闍婆國有大長者而¶生一
女字金光明端正非凡身體金色晃焴¶照人初生之日
<pb:KR6s0002_WYG_070-5a>
亦有自然八尺井水其井亦¶能出種種寳衣服飲食一
切所須稱適人情¶其父母亦自念言我女端正人中英
妙要得¶賢士金色光輝𩔖我女者乃共爲婚其女名¶稱
逺徹金天遂娶爲婦後時金天請佛及僧¶飯食供養飯
食訖已佛爲説法金天夫婦及¶其父母悉皆獲得須陁
洹果金天夫婦俱白¶父母求索出家父母即聽既出家
已夫婦並¶得阿羅漢果一切功徳皆悉具足阿難見已¶
而白佛言金天夫婦宿殖何福生豪族家身¶體金色復
<pb:KR6s0002_WYG_070-5b>
有自然八尺井水出種種物佛告¶阿難乃徃過去九十
一劫毗婆尸佛入涅槃¶後有諸比丘遊行教化到一村
中村人見僧¶競共供養時有夫婦二人貧窮家無升斗
其¶夫見他供養衆僧向婦啼哭懊惱淚墮婦臂¶上婦即
問夫何故啼哭夫答婦言我父在時¶積財滿藏富溢難
量至我身上貧窮困極本¶日雖有而不布施今日値僧
貧無可施前身¶不施今致此貧今又不施未來轉劇吾
思惟¶此是以懊惱婦語夫言雖有空意無錢可施¶知當
<pb:KR6s0002_WYG_070-6a>
如何婦又語夫試至故舍徧推覓者¶儻或得之夫遂徃
覓得一金錢持至婦所其<md:KR6s0002_T_056-0711a>¶婦爾時有一明鏡復有一瓶
盛滿淨水安¶錢瓶中以鏡著上夫婦同心持布施僧發
願¶而去縁是功徳從是以來九十一劫不墮惡¶道天上
人中恒爲夫婦身體金色受福快¶樂今値我故出家得
道¶又出曜經云昔佛在世時迦毗羅衛國中有¶目連同
産弟大富饒財七寳具足庫藏盈¶溢奴婢僕從不可稱
計時目犍連數徃弟家¶而告弟曰聞卿慳嫉不好布施
<pb:KR6s0002_WYG_070-6b>
佛常説布施獲¶報無數卿今施者得福無量弟聞兄教
開藏¶布施更開新藏欲受其報未經旬日財寳竭¶盡故
藏悉空新藏無報其弟懊惱向兄説曰¶前見兄勸施獲
大報不敢違教諸來求乞竭¶藏施盡故藏悉空新藏無
報將無爲兄所疑¶誤耶兄曰止止莫陳此語勿使外道
邪見之¶人聞此麤言若使福徳當有形者虚空境界¶所
不容受吾今權示汝微報即以神力手接¶其弟至第六
天見有宫殿七寳合成香風浴¶池庫藏盈溢不可稱計
<pb:KR6s0002_WYG_070-7a>
玉女營從數千萬衆¶純女無男即問兄曰是何宫殿巍
巍乃爾目¶連告弟汝自徃問弟即自徃問天女曰是何¶
宫殿七寳合成巍巍堂堂懸處虚空誰有福¶徳於中受
報天女報曰閻浮提内迦毗羅國¶中釋迦文佛神足弟
子名曰目連彼有賢弟¶大富長者由好布施後生此處
而與我等作¶其夫主弟聞歡喜善心生焉還至兄所具
白¶其情目連告曰夫人布施爲有報耶爲無報¶耶弟懐
慚愧向兄懺悔後至家中轉更修福¶命終之後即生天
<pb:KR6s0002_WYG_070-7b>
上受斯果報<md:KR6s0002_T_056-0711b>¶又𣗳提伽經云佛在世時有一大富長者
名¶爲𣗳提伽倉庫盈溢金銀具足奴婢成行無¶數可欲
有一白㲲手巾掛著池邉爲天風¶起吹王殿前王即大
㑹羣臣坐共叅論羅列¶卜問怪其所以諸臣皆言國將
欲興天賜白¶㲲𣗳提黙然王語𣗳提諸臣皆慶卿何無¶
言𣗳提答王不敢欺王是臣家拭體白㲲¶掛著池邉爲
天風起吹王殿前故黙不言¶却後數日有一九色金華
大如車輪墮王殿¶前王復㑹臣問答如前𣗳提答王言
<pb:KR6s0002_WYG_070-8a>
臣不敢¶欺王是臣之家後園之中萎落之華爲天風¶起
吹王殿前故黙無言王語𣗳提卿家能爾¶卿須還歸任
作調度吾領二十萬衆徃到卿¶舍㸔去𣗳提答言願王
相隨不須預去是臣¶之家自然牀蓆不須人鋪自然飲
食不須人¶作自然擎來不須喚呼自然擎去不須反¶顧
王即將領二十萬衆到𣗳提伽南門而入¶有一童子端
正可愛王語𣗳提是卿兒不答¶言是臣守閤之奴小復
前著至内閤門有¶一童女顔色端正皮色瑶悦甚復可
<pb:KR6s0002_WYG_070-8b>
愛王語¶𣗳提是卿女耶婦耶答言是臣守閤之婢小¶復
前行至其堂前白銀爲壁水精爲地王見¶謂水疑不得
前𣗳提導前將王上堂坐金牀¶踞玉机𣗳提伽婦坐百
二十重金銀幃帳裏¶披帳而出爲王設拜眼中淚出王
語𣗳提¶卿婦拜我何故淚出臣不敢欺王聞王煙氣¶眼
中淚出王言庶民然脂諸侯然蜜天子然¶漆漆亦無煙
何得淚出𣗳提答王臣家有一¶明月神珠掛著堂殿晝
夜無異不須火光𣗳<md:KR6s0002_T_056-0711c>¶提堂前有一十二重髙樓將王上
<pb:KR6s0002_WYG_070-9a>
㸔四面觀¶視恍忽經月大臣白王國計事大王可還¶歸
王謂須臾小復可忍復遊園池不覺經月¶問答同前𣗳
提出七寳施兼綾羅繒綵二十¶萬衆人馬俱重一時還
國王語羣臣其𣗳提¶伽是我之民女婦宅舍過殊於我
我欲伐¶之可取以不諸臣皆言可取王將四十萬¶衆椎
鍾鳴鼓圍𣗳提宅數百餘重𣗳提伽宅¶南門中有一力
士手捉金杖一擬四十萬衆¶人馬俱倒手脚繚戾腰髖
娿婆狀似醉容頭¶腦叵我不復得起於是𣗳提乘雲母
<pb:KR6s0002_WYG_070-9b>
之車來¶問諸人來時何苦臥地不起大王遣來欲伐¶長
者長者力士手捉金杖一擬四十萬衆人¶馬俱倒不復
得起𣗳提問言欲得起不諸人¶皆言欲得起𣗳提一放
神力令四十萬衆人¶馬俱起一時還國王即遣使喚𣗳
提伽同車¶而載徃詣佛所白言世尊𣗳提先身作何功¶
徳得是果報佛言善聽先有五百人同縁在¶於山阻道
逢一病道人賜其菴屋米粮燈燭¶爾時廣乞多願天自
供我從空來下變身十¶八放大光明蕩照天下又願作
<pb:KR6s0002_WYG_070-10a>
佛破散鐵圍¶鑊湯生華獄出栴檀餓鬼作沙門羅刹坐
誦¶經五百商人齎其重寳由供病僧廣乞¶天供今得斯
報于時施者𣗳提伽是病道¶人者我身是也五百商人
皆得阿羅漢道¶又百縁經云佛在世時舍衛城中有一
長者¶名曰善賢財寳無量不可稱計其婦生女端¶正殊
妙世所希有頂上自然有一寳珠光曜¶城内父母歡喜
因爲立字名曰寳光年漸長<md:KR6s0002_T_056-0712a>¶大體性調順好喜施恵頂
上寳珠有來乞者¶即取施與尋復還生父母歡喜將詣
<pb:KR6s0002_WYG_070-10b>
佛所¶心生喜樂求索出家佛告善來比丘尼頭¶髮自落
法服著身成比丘尼精勤修習得阿¶羅漢諸天世人所
見敬仰時諸比丘見是事¶已請問因縁佛告比丘乃徃
過去九十一劫¶有佛出世號毗婆尸入湼槃後有王名
曰梵¶摩達多収取舍利起四寳塔而供養之時有¶一人
入此塔中持一寳珠繋著橕頭發願而¶去縁是功徳九
十一劫不墮惡趣天上人中¶常有寳珠隨共俱生受天
快樂乃至今者遭¶値於我出家得道比丘聞已歡喜奉
<pb:KR6s0002_WYG_070-11a>
行¶又百縁經云佛在世時迦毗羅衛城中有一¶長者財
富無量不可稱計其婦生一肉團長¶者見已心懐愁惱
謂爲非祥徃詣佛所請問¶吉㐫佛告長者汝莫疑怪但
好養育滿七日¶已汝當自見時長者聞是語已喜不自
勝還¶詣家中勑令瞻養七日頭到肉團開敷有百¶男子
端正殊妙世所希有年漸長大値佛出¶家得阿羅漢果
諸天世人所見敬仰時諸比¶丘見已請説得道因縁佛
告比丘乃徃過去¶九十一劫有佛出世號毗婆尸入湼
<pb:KR6s0002_WYG_070-11b>
槃後時¶彼國王名槃頭末帝収取舍利造四寳塔髙¶一
由旬而供養之時有同邑一百餘人作倡¶伎樂齎持香
華供養彼塔各共發願以此功¶徳使我來世所在生處
共爲兄弟發是願已¶各自歸去¶佛告比丘欲知彼時同
邑人者今此一百比¶丘是由於彼時誓願力故九十一
劫不墮三<md:KR6s0002_T_056-0712b>¶塗天上人中常共同生受天快樂乃至今者¶
遭値於我故復同生出家得道比丘聞已歡¶喜奉行¶頌
曰¶
<pb:KR6s0002_WYG_070-12a>
　　韞石諒非真　飾瓶信爲假¶　竊服臯門上
　　濫次緇軒下¶　鳯祀徒驚心　騶文終好野¶
　　真相豈式昭　浮榮未能捨¶　迹殊冠冕客
　　事襲驅馳者¶　已矣歇鄭聲　天然亂周雅¶
　　富貴空爭名　寵辱虚相罵¶　須臾風火燭
　　幻泡何足把
感應縁(略引/六驗)¶
晉王文度
<pb:KR6s0002_WYG_070-12b>
晉張氏
晉劉伯祖
晉太守李¶恒
唐中書令岑文本
唐别駕沈裕善¶
晉王文度鎮廣&KR0092;忽見二騶持鵠頭板來召¶之文度大
驚問騶我作何官騶云尊作平¶北將軍徐兖二州刺史
王曰吾已作此官¶何故復召耶鬼云此人間耳今所作
<pb:KR6s0002_WYG_070-13a>
是天¶上官也王大懼之尋見迎官𤣥衣人及鵠衣¶小吏
甚多王尋病薨(右一驗出/幽冥録)¶
晉長安有張氏者晝獨處室有鳩自外入止¶于牀張氏
惡之披懐而祝曰鳩爾來爲我禍¶耶飛上承塵爲我福
耶來入我懐鳩翻飛入¶懐乃化爲鉤從爾資産巨萬¶
晉博&KR0092;劉伯祖爲河東太守所止承塵上有¶神能語京
師詔書告下消息輙豫告伯祖伯¶祖問其所食啗答曰
欲得羊肝遂買羊肝於前切¶之臠臠隨刀不見輙盡兩
<pb:KR6s0002_WYG_070-13b>
羊肝有一老狸眇<md:KR6s0002_T_056-0712c>¶眇在案前持者舉刀欲斫之伯祖訶
止自¶舉著承塵上須臾大笑曰向者啗肝醉忽然¶失形
與府君相見大慙愧後伯祖當爲司𨽻¶神復先語伯祖
某月某日書當到到期如言¶及入司𨽻府神隨逐承塵
上輒言省内事伯¶祖大恐懼謂神曰今職在刺史左右
貴人聞¶神在此因以相害神答曰如府君所慮當相¶捨
去遂絶無聲¶
晉李恒字元文譙國人少時有一沙門造¶恒謂曰君福
<pb:KR6s0002_WYG_070-14a>
報將至而復對來隨之君能守¶貧修道不仕宦者福増
對滅君其勉之恒¶性躁又寒門但問仕宦當何所至了
不尋究¶修道意也與一卷經恒不肯取又固問榮途¶貴
賤何如沙門曰當𢃄金紫極於三郡若能¶於一郡止者
亦爲善也恒曰且當富貴何¶顧後患因留宿恒夜起見
沙門身滿一牀¶入呼家人大小窺視復變爲大鳥跱屋
梁¶上天曉復形而去恒送出門忽不復見知¶是神人因
此事佛而亦不能精至後爲西陽¶江夏廬江太守加龍
<pb:KR6s0002_WYG_070-14b>
驤將軍大興中預錢鳯¶之亂被誅(右一騐出/冥祥記¶内)
唐中書令岑文本江&KR0092;人少信佛常念誦法¶華經普門
品曽乘船於呉江中船壊人盡死¶文本沒在水中間有
人言但念佛必不死¶也如是三言之既而隨波涌出已
著北岸遂¶免死後於江&KR0092;設齋僧徒集其家有一客僧¶
獨後去謂文本曰天下方亂君幸不預其災¶終逢太平
致富貴也言畢趨出送出外不見¶既而文本食齋於自
食椀中得舍利二枚後<md:KR6s0002_T_056-0713a>¶果如其言文本自向臨説¶
<pb:KR6s0002_WYG_070-15a>
唐户部尚書武昌公戴天胄素與舒州别駕¶沈裕善胄
以貞觀七年薨至八年八月裕在¶州夢其身行於京師
義寜坊西南街每見胄¶著故弊衣顔容甚顇見裕悲喜
問公生平修¶福今者何爲答曰吾時悞奏殺人吾死後
他¶人殺羊祭我由此二事辯答辛苦不可具言¶今亦勢
了矣因謂裕曰吾平生與君善友竟¶不能進君官位深
恨于懐君今自得五品文¶書已過天曹相助欣慶故以
相報言畢而¶寤向人説之冀夢有徴其年冬裕入京叅¶
<pb:KR6s0002_WYG_070-15b>
選有銅罰不得官又向人説所夢無驗九年¶春裕將歸
江南行至徐州忽奉¶詔書授裕五品爲婺州治中臨兄
爲吏部侍¶郎聞之召裕問云爾(右二騐出/冥報記)¶
　貧賤篇第六十四之一
　　¶述意部¶¶¶
夫貧富貴賤並因徃業得失有無皆由昔行¶故經言欲
知過去因當觀現在果欲知未來¶果當觀現在因所以
原憲之家黔婁之室繩¶樞甕牗無掩風塵席戸蓬扉不
<pb:KR6s0002_WYG_070-16a>
遮霜露或舒¶稻蒿以爲薦或裁荷葉以充衣歛肘則兩¶
䄂皆穿納縷則䨇襟同缺口腹乃資於安¶邑宿止則寄
在於靈臺頭戴十年之冠身披¶百結之縷鄉里既無田
宅洛陽又闕主人¶浪宕隨時㠝岏度日雖慚靈輙而有
翳桑之¶弊乃愧伯夷便致首陽之苦裘裳頓乏豈<md:KR6s0002_T_056-0713b>¶見陽
春升合並無何以卒嵗所以如此者¶皆由曩日不行恵
施常蘊慳貪致令果報一¶朝窶盡是故行者冝當布施
也¶
<pb:KR6s0002_WYG_070-16b>
　　引證部¶
如燈指經云當知貧窮比於地獄失所依慿¶栖寄無處
憂心火熾愁顇焦然華色既衰容¶轉麤鄙身體尫羸飢
渴消削眼目掐陷支¶節骨立薄皮纒裹筋脉露現頭髮
蓬亂手足¶鋭細其色艾白舉體皴裂又無衣裳至糞&KR0126;¶
中拾掇麤弊連綴相著&KR0138;遮人形赤露四體¶倚臥糞堆
復無席薦諸親舊等見而不識歴¶巷乞食猶如餓烏至
知友邉欲從乞食守門¶之人遮而不聽伺便輙入復爲
<pb:KR6s0002_WYG_070-17a>
排辱舍主既¶出欲加鞭打俯僂曲躬再拜謝罪舍主輕
蔑¶聊不迴顧設得入舍輕賤之故既不與語又¶不敷座
與少飲食撩擲盂器不使充飽設値¶大㑹望乞殘食以
輕賤故不喚令坐反被驅¶走貧窮之人譬如林𣗳無華
衆蜂逺離被霜¶之草葉自焦卷枯涸之池鴻鴈不遊被
燒之¶林麞鹿不趣田苖刈盡無人捃拾今日貧困¶説徃
富樂但謂虚談誰肯信之由我貧窮所¶向無路譬如曠
野爲火所焚人不喜樂如枯¶𣗳無䕃無依投者如苖被
<pb:KR6s0002_WYG_070-17b>
霜捐棄不収如¶毒虵室人皆逺離如雜毒食無有嘗者
如空¶塜間無人趣向如惡厠溷&KR0424;&KR0126;盈集如魁膾¶者人
所惡賤雖説好語他以爲非若造善業¶他以爲鄙所爲
機㨗復嫌輕躁若復舒緩又¶言重直設復讃歎人謂謟
譽若不加譽復生¶誹謗言此貧人常無好語若復教授
復言詐<md:KR6s0002_T_056-0713c>¶僞若廣言説人謂多舌若黙無言人謂藏情¶若
正直説復云麤獷若求人意復言謟曲若¶數親附復言
幻惑若不親附復言驕誕若順¶他所説復言詐取他意
<pb:KR6s0002_WYG_070-18a>
若不隨順復言自專¶若屈意承望罵言寒賤若不屈意
言貧人¶猶故持我若小自寛放言其愚癡無有拘忌¶若
自攝檢言其空亷詐自端&KR0192;若復勸逸¶言其譸縱狀似
狂人若復憂&KR0429;言其含毒初¶無歡心若聞他語有所不
盡爲其判釋言其¶僉趣以愚代智耐羞之甚若復黙然
復言頑¶嚚不識道理若小戯論言不信罪福若有所¶索
言其茍得不知亷恥若無所索言今雖不¶求後望大得
若言引經書復云詐作聰明若¶言語樸素復嫌疏鈍若
<pb:KR6s0002_WYG_070-18b>
公論事實復言強説¶若私屏正語復言䜛佞若著新衣
復言假借¶嚴飾若著弊衣復言儜劣寒悴若多飲食復¶
言飢餓饕餮若小飲食言腹中實餓詐作清¶亷若説經
論言顯已所知彰我闇短若不説¶經論言愚癡無識可
使放牛若自道昔日事¶業言誇誕自譽若自杜黙言門
資淺薄諸貧¶窮者行來進止言説俯仰盡是愆過富貴
之¶人作諸非法都無過患舉措云爲斯皆得所¶貧窮之
人如起死屍鬼一切怖畏如遇死病¶難可療治曠野險
<pb:KR6s0002_WYG_070-19a>
處絶無水草如墮大海沒¶溺洪流如人捺咽不得出氣
如眼上曀不知¶所至如厚垢&KR0126;難可洗去亦如怨家雖
同衣¶食不捨惡心如夏暴井人入斷氣如入深泥¶殢不
可出如山暴水駛流吹漂𣗳木摧折貧¶亦如是多諸艱
難夫富貴者有好威徳姿貌<md:KR6s0002_T_056-0714a>¶從容意度寛廣禮義競興
能生智勇増長家¶業眷屬和讓善名逺聞以此觀之一
切世¶人富貴榮華不足貪著於諸人天尊貴不應¶逸樂
當知貧窮是大苦聚欲斷貧窮不應慳¶貪是以經中言
<pb:KR6s0002_WYG_070-19b>
貧窮者甚爲大苦¶
　　須達部¶
如雜寳藏經云昔佛在世時須達長者最後¶貧苦財物
都無客作傭力得米四升炊作¶飯食値阿那律來從乞
食婦即取鉢盛滿飯¶與後須菩提迦葉目連舍利弗等
次第來乞¶悉施滿鉢末後佛來亦與滿鉢須達在外行¶
還到家從婦索食婦即語言其若尊者阿那¶律來汝當
自食爲施尊者不須達答言寜自¶不食當施尊者婦又
<pb:KR6s0002_WYG_070-20a>
語言若復迦葉大目連¶及須菩提舍利弗等乃至佛來
汝當云何亦¶答婦言寜自不食盡當施與婦即語夫言
朝¶來諸聖盡來索食所有飲食盡施與之夫聞¶歡喜而
語婦言我等罪盡福徳應生即開庫¶藏縠帛飲食悉皆
充滿用盡復生果報云云¶不可説盡¶又&KR0462;譬喻經云昔
長者須達七貧後貧最劇¶乃無一錢後糞壤中得一木
升其實是栴檀¶出市賣之得米四升語婦併炊一升吾
當索¶菜茹還時共食佛念曰當度須達令福更生¶炊米
<pb:KR6s0002_WYG_070-20b>
方熟舍利目連迦葉佛來四升米次¶第炊盡將去後富
更請佛僧供養盡空佛爲¶説法得道¶又菩薩本行經云
初時須達長者家貧焦煎¶䝉佛説法身心清淨得阿那
舍道唯有五金<md:KR6s0002_T_056-0714b>¶錢一日持一錢施佛一錢施法一錢施
僧一¶錢自食一錢作本日日如是常有一錢終無¶有盡
即受五戒欲心已斷婦女各各隨其所¶樂有一婦人炒
榖作麨失火廣燒人畜波斯¶匿來勑臣作限自今以去
夜不得然火及於¶燈燭其有犯者罰金千兩爾時須達
<pb:KR6s0002_WYG_070-21a>
得道在¶家晝夜坐禪入定夜半鷄鳴然燈坐禪伺捕¶得
之捉燈白王當輸罰負須達白王今我貧¶窮無有錢産
當用何輸王瞋勑使閉著獄¶中即將須達付獄執守四
天王見初夜四天王來下語¶須達言我與汝錢用輸王
罰可得來出爲四¶天王説經便去到中夜天帝復來見
之須達¶爲説法竟帝釋便去次到後夜梵天復下見¶爲
説法梵天復去時王夜於樓觀上見獄中¶有火時王明
日即便遣人徃諸須達坐¶火被閉而無慙羞續復然火
<pb:KR6s0002_WYG_070-21b>
須達答言我不¶然火若然火者當有烟灰復語須達初
夜有¶四火中夜有一火倍大前火後夜復有一火¶遂倍
於前言不然火爲是何等須達答言¶此非是火也初夜
四天王來見我中夜天帝¶來見我後夜梵天來見我是
天身上光明之¶燄非是火也吏聞其語即徃白王王聞
如是¶心驚毛豎王言此人福徳殊特乃爾我今¶云何而
毁辱之即勑吏言捉放出去勿使¶稽遲便放令去須達
得出徃至佛所禮佛¶聽法波斯匿王即便嚴駕尋至佛
<pb:KR6s0002_WYG_070-22a>
所人民見¶王皆悉避起唯有須達心存法味見王不起¶
王心微恨此是我民懐於輕慢見我不起遂¶懐慍心佛
知其意止不説法王白佛言願説<md:KR6s0002_T_056-0714c>¶經法佛告王言今非
是時爲王説法云何非¶時人起瞋恚忿結不解貪婬女
色自大無敬¶其心垢濁聞於妙法而不能解以是之故
今¶非是時爲王説法王聞佛語意自念言坐此¶人故令
我今日有二折减又起瞋恚不得聞¶法爲佛作禮而去
出到於外勑語左右此人¶若出直斫取頭作是語已應
<pb:KR6s0002_WYG_070-22b>
時四面虎狼獅¶子毒害之獸悉來圍繞於王王見恐怖
還至¶佛所佛問大王何以來還王白佛言見怖¶來還佛
告王曰識此人不王曰不識佛言¶此人已得阿那含道
坐起惡意向此人故是¶故使爾若不還者王必當危不
得全濟王聞¶佛語即大恐怖即向須達懺悔作禮羊皮¶
四布於須達前王言此是我民而向屈辱實¶爲甚難須
達復言而我貧窮行於布施亦復¶甚難尸羅師質爲國
平正爲賊所捉臨終不¶犯妄語賊便放之實爲甚難復
<pb:KR6s0002_WYG_070-23a>
有天名曰尸¶迦梨於髙樓上臥有天玉女來以持禁戒
而¶不受之實爲甚難於是四人即於佛前各説¶偈曰¶
　　貧窮布施難　豪貴忍辱難¶　危險持戒難
　　少壯捨欲難
佛説偈已王及臣民皆大歡喜作禮而去¶
　　貧兒部¶
如辯意長者子經云於是辯意長者子爲佛¶作禮叉手
白佛言唯願世尊過於貧聚及¶諸衆㑹明日屈於舍食
<pb:KR6s0002_WYG_070-23b>
爾時世尊黙然許可¶諸長者子禮佛而去到舍具饌明
日世尊與¶諸大衆徃到其處就坐儼然辯意白父母及<md:KR6s0002_T_056-0715a>¶
諸眷屬前禮佛足各自供侍辯意起行澡水¶敬意奉食
下食未訖有一乞兒前歴座乞佛¶未咒願無敢與者徧
無所得瞋恚而去便¶生惡念此諸沙門放逸愚惑有何
道哉貧者¶從乞無心見與長者愚惑用爲飴此無慈愍¶
意吾爲王者以鐵輞車轢斷其頭言已便去¶佛達嚫既
訖復有一乞兒來入乞食坐中衆¶人各各與之大得飯
<pb:KR6s0002_WYG_070-24a>
食歡喜而去即生念言¶此諸沙門皆有慈心憐吾貧寒
施食充飽得¶濟數日善哉善哉長者乃能供事此諸大
士¶其福無量吾爲王者當供養佛及衆弟子乃¶至七日
猶不報今日飢渴之恩言已便去佛¶食已訖説法即還
精舍之中佛告阿難從¶今已後嚫訖下食以此爲常時
二乞兒展轉¶乞匄到他國中臥於道邉深艸之中時彼
國¶王忽然崩亡無有繼後時國相師明知相法¶讖書記
曰當有賤人應爲王者諸臣百官千¶乘萬騎案行國界
<pb:KR6s0002_WYG_070-24b>
誰應爲王顧視道邉深艸¶之中上有雲葢相師占相曰
中有神人即¶見乞兒相應爲王諸臣拜謁各稱爲臣乞
兒¶驚愕自云下賤非是王種皆言應相非是強¶力香湯
沐浴著王者冠服光相儼然稱善無¶量導從前後迴車
入國時惡念者在深艸中¶臥寐不覺車轢斷其頭王到
國中隂陽和調¶四氣隆赫人民安樂稱王之徳¶爾時國
王自念昔者貧窮之人以何因縁得¶爲國王昔行乞時
得䝉佛恩大得飯食便生¶善念得爲王者供養七日佛
<pb:KR6s0002_WYG_070-25a>
之恩徳今已果¶之即召羣臣遥向舍衛國燒香作禮即
遣使<md:KR6s0002_T_056-0715b>¶者徃請佛言䝉世尊遺恩得爲人王願屈尊¶神來
化此國愚冥之人得見教訓於是佛告¶諸弟子當受彼
請佛與弟子無央數衆徃¶詣彼國時王出迎爲佛作禮
入宫食訖王¶請世尊得王因縁佛具爲説如前因緣由
起¶善念今王是也時惡念者非直轢頭而死死¶已復入
地獄爲火車所轢億劫乃出王今請¶佛報誓過厚世世
受福無有極已爾時世尊¶以偈頌曰¶
<pb:KR6s0002_WYG_070-25b>
　　人心是毒根　口爲禍之門¶　心念而口言
　　身受其罪殃¶　不念人善惡　自作身受患¶
　　意欲害於彼　不覺車轢頭¶　心念甘露法
　　令人生天上¶　心念而口言　身受其福徳¶
　　有念善惡人　自作安身本¶　意念一切善
　　如王得天位
是時國王聞經歡喜舉國臣民得須陁洹道¶又愚賢經
云佛在舍衛國與諸弟子千二百¶五十人俱國中有五
<pb:KR6s0002_WYG_070-26a>
百乞兒常依如來隨逐¶衆僧乞匄自活厭心内發求索
出家共白佛¶言如來出世甚爲難遇我等下賤䝉濟身
命¶今貪出家不審許不佛告諸乞兒我法清¶淨無有貴
賤譬如清水洗諸不淨若貴若賤¶水之所洗無不淨者
又如大火所至之處其¶被燒者無不焦然又如虚空貧
富貴賤有入¶中者隨意自恣乞兒聞説並皆歡喜信心
倍¶隆歸誠出家佛告善來頭髮自墮法衣在身¶沙門形
相於是具足佛爲説法成阿羅漢於<md:KR6s0002_T_056-0715c>¶時國中諸豪長者
<pb:KR6s0002_WYG_070-26b>
聞度乞兒皆興慢心云何¶如來聽此下賤之人在衆僧
次我等修福請¶佛衆食今此下賤坐我牀席捉我食器
爾時¶太子祗陁請佛及僧遣使白佛唯願世尊明¶受我
請及比丘僧所度乞兒我不請之慎¶勿將來明日食時
佛告乞兒吾受彼請汝不¶及例今可徃至鬱多越取自
然成熟秔米還¶至其家隨意坐次自食秔米比丘如命
即以¶神足徃彼世界各各自取滿鉢還攝威儀乘¶空而
來如鴈飛至祗陁家坐隨次各食於時¶太子覩衆比丘
<pb:KR6s0002_WYG_070-27a>
威儀進止神足福徳敬心歡¶喜歎未曽有而白佛言不
審此諸賢聖從何¶方來佛告祗陁若欲知者正是昨日
所不請¶者具向太子説其因縁爾時祗陁聞説是語¶極
懐慚愧自我愚弊不别明闇不審此徒種¶何善行今値
世尊特䝉殊潤復造何咎乞匄¶自活佛告祗陁過去久
逺時有大國名波羅¶柰有一山名曰利師古昔諸佛多
住其中若¶無佛時有二千辟支佛恒止其中有一長者¶
名曰散陁寜時世旱儉其家巨富即問藏監¶今我藏中
<pb:KR6s0002_WYG_070-27b>
榖米多少欲請大士未知供足不¶藏監對曰饒多足供
即請二千辟支飯食供¶養差五百使人供設飯食時諸
使人厭心便¶生我等諸人所以辛苦皆由此諸乞兒爾
時¶長者恒令一人知白時到養一狗子日日逐¶徃爾時
使人卒値一日忘不徃白狗子時到¶獨徃常處向諸大
士髙聲而吠諸辟支佛聞¶其狗吠即知時到來詣便坐
如法受食因白¶長者天今當雨宜可種植長者如言耕
種<md:KR6s0002_T_056-0716a>¶所種之物盡變爲瓠長者見怪隨時溉灌後¶熟皆大
<pb:KR6s0002_WYG_070-28a>
即擗㸔之隨所種物成治淨好麥滿¶其中長者歡喜其
家滿溢復分親族合國一¶切咸䝉恩澤是時五百作食
之人念言斯之¶獲果實是大士之恩我等云何惡言向
彼即¶徃其所請求改悔復立誓言願使我等於將¶來世
遭値賢聖䝉得解脱由此之故五百世¶中常作乞兒因
其改悔復立誓故今遭我世¶䝉得過度太子當知爾時
大富散陁寜者我¶身是也時藏臣者今須達是也日日
白時到¶者今優填王是也五百作食人者今此五百¶阿
<pb:KR6s0002_WYG_070-28b>
羅漢是也爾時祗陁及衆㑹者覩其神變¶皆獲四果¶
　
　
　
　
　
　
　法苑珠林卷七十
<pb:KR6s0002_WYG_070-29a>
校譌
　第十五紙(七行曹南/藏作胄)第二十一紙(七行有火下/南藏有光字)第二
　十四紙(十三行國宋/南藏作城)
音釋
　珥(音/耳)幌(胡廣切/帷幔也)羺(奴侯切/胡羊也)鏤(即豆切/刻也)焴(余六切/燿也)劇(竭/㦸)
　(切甚/也)萎(於危切/枯也)机(舉履切/案属)髖(音寛/尻也)娿(烏可/切)橕(抽庚切/邪柱也)
　騶(音鄒騶/虞仁獸)譙(慈焦切/國名)闚(缺規切/視也)跱(丈里切/屹立也)巑岏(巑在/丸切)
　(岏牛/丸切)&KR0008;(七廵切/與皴同)伺(相吏切/察也)僂(隴主切/俯也)溷(胡困切/厠也)獷(古/猛)
<pb:KR6s0002_WYG_070-29b>
　(切惡/也)譸(職流切/譸張也)嚚(魚巾切口不道/忠信之言為嚚)儜(尼耕切/弱也)捺(乃曷/切手)
　(按/也)殢(他計切/極困也)閇(必計切/與閉同)轢(即狄切/車踐也)擗(毗亦切/撫也)
