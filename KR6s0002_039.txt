# -*- mode: mandoku-view -*-
#+TITLE: 法苑珠林
#+DATE: 2015-08-31 00:06:13
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6s0002_T_008-0333a>
#+PROPERTY: JUAN 39

<pb:KR6s0002_WYG_039-1a>
欽定四庫全書
　法苑珠林卷三十九
　　　　　　　　　　　　唐　釋道世　撰
　感通篇第二十一之餘
　　聖迹部之餘
又奘師傳云佛以唐國三月八日成道上¶座部云當此
三月十五日成道時年三十者¶或云三十五者斯之差
互彼自不同由用厯¶前後故有此異由神州厯算元各
<pb:KR6s0002_WYG_039-1b>
不同三代¶定正延縮何足怪乎且據一相取悟便止樹¶
西大精舍内有鍮石像東面立飾以竒珍前¶有青石竒
文如來初成道日梵王起七寳堂¶帝釋起七寳座佛據
上七日思惟放光照樹¶令寳為石樹南浮圖高百餘尺
初佛於河沐¶已將坐念草帝釋化人以始尸草(此云吉/祥草)
以奉¶佛坐育王造塔表之次東北有塔是佛證果¶時有
羣青雀來繞世尊亦有羣鹿呈祥之處樹¶東大路左右
各有一塔是魔王嬈佛衰退處<md:KR6s0002_T_029-0503c>¶樹西北有精舍中迦葉
<pb:KR6s0002_WYG_039-2a>
波佛時放光明俗¶云至誠七遶生得宿命智又垣西北
有欝金¶香泥塔高一丈四尺樹垣東南隅有尼拘律¶樹
樹側有塔精舍中有坐像初證果時大梵¶王請轉法輪
處垣内四隅皆有塔初佛受草¶趣樹先至西南地動又
向西北又東北又東¶南並為地動即西北至樹下東面
坐金剛座¶上地方安靜故立塔記垣外西南有二牧¶牛
女宅處其側有煑乳糜處又側有佛受糜¶處皆立表塔
樹南門外大池周七百餘歩清¶澄魚龍所宅次南有池
<pb:KR6s0002_WYG_039-2b>
是帝釋所造爲佛濯¶衣池西大石是帝釋雪山持來為
佛曬衣次¶側有塔是佛納故衣處次南林中一塔是¶佛
受貧母施故衣處化池東林龍池清潔其¶水甘美岸西
有小精舍中像佛初成道此坐¶七日入定龍王遶佛七
帀化多頭蓋佛處龍¶池東林精舍作佛羸瘦形像其側
有經行迹¶七十餘歩南北各有畢鉢羅樹徃來攀而後¶
起即是苦行六年日食一麻一麥處今有疾¶者以香油
塗像多愈又有五比丘住處又東¶南有塔是佛入尼連
<pb:KR6s0002_WYG_039-3a>
河浴處次近河有佛食¶乳糜處其側有二塔是長者獻
蜜麨處樹東¶南塔是四天王奉佛石鉢處其側有塔是佛¶
成道後為母説法處又度迦葉兄弟千人¶處樹垣北門
外即是摩訶菩提寺庭宇六院¶觀閣三重周垣高五丈
有佛舍利大如指¶節光潤鮮白通徹内外肉舍利者大
如青珠¶形帶紅色毎年至佛大神變月出以示人即¶印
度十二月三十日於唐國當正月十五日<md:KR6s0002_T_029-0504a>¶於此之時放
光雨華大起深信其寺常有千¶僧習大乗上座部法儀
<pb:KR6s0002_WYG_039-3b>
清肅是南海僧伽羅¶國王請立經今四百年寺多有師
子國人每¶年比丘解安居訖四方道俗百千萬衆七日¶
七夜香華妓樂徧林供養印度諸僧以唐國¶五月十六
日入夏安居以唐國八月十五日¶解夏斯亦隨方用厯
不同不可一定如雪山¶北有國坐春坐秋者意以一年
之内多温熱¶處制三月住就中前後一月延促不定若¶
據修道何時不安故律制三時遊行通結有¶罪必有善
縁亦開兼濟樹院東度河大林中¶塔北池者佛昔為香
<pb:KR6s0002_WYG_039-4a>
象子侍育象母處前¶建石柱昔迦葉波佛於此宴坐側
有四佛行¶坐迹林中小石柱是鬰頭藍發惡願處又東¶
度黄河百餘里至屈屈吃播陁山(舊名/雞足)直上三¶峯狀如
雞足頂樹大塔夜放神炬光明通照¶即大迦葉波於中
寂定處也初佛以姨母織¶成金縷大衣袈裟傳付彌勒
令度遺法四部¶弟子迦葉承佛教㫖佛湼槃後第二十
年捧¶衣入山以待彌勒山路極梗澀多諸林竹¶師子虎
象縱横騰倚奘法師至彼毎思登¶踐取進無由奘乃告
<pb:KR6s0002_WYG_039-4b>
王請諸防援蒙王給兵¶三百餘人各備&KR0289;刃斬竹通道
日行十里爾¶時彼國聞奘徃山禮拜士女大小數盈十
萬¶奔隨繼至共徃雞足既達山阿壁立無路乃¶縛竹為
梯相連而上達山頂者三千餘人四¶睇欣然轉增喜踊
具覩石罅散華供養又依¶王𤣥筞傳云粤以大唐貞觀
十七年三月内¶爰發<md:KR6s0002_T_029-0504b>¶明詔令使人朝散大夫行衛尉寺
丞上䕶軍¶李義表副使前融州黄水縣令王𤣥筞等送
婆¶羅門客還國其年十二月至摩伽陁國因即¶廵省佛
<pb:KR6s0002_WYG_039-5a>
鄉覽觀遺蹤聖迹神化在處感徴至¶十九年正月二十
七日至王舍城遂登耆闍¶崛山流目縱觀傍眺罔極自
佛滅度千有¶餘年聖迹遺基儼然具在一行一坐皆有
塔¶記自惟器識邊鄙忽得躬覩靈迹一悲一喜¶不能裁
抑因銘其山用傳不朽欲使¶大唐皇帝與日月而長明
佛法𢎞宣共此山¶而同固其辭曰¶
大唐出震膺圖龍飛光宅率土恩覃四夷化¶高三五徳
邁軒羲高懸玉鏡垂拱無為(其/一)¶道法自然儒宗隨世安
<pb:KR6s0002_WYG_039-5b>
上禮作移風樂制發¶於中土不同葉裔釋教降此運於
無際(其/二)¶神力自在應化無邊或涌於地或降於天百¶億
日月三千大千法雲共扇妙理俱宣(其/三)¶欝乎此山竒狀
增多上飛香雲下臨澄波靈¶聖之所降集賢懿之所經
過存聖迹於危峯¶竚遺趾於巖阿(其/四)參差嶺嶂重疊巖
廊鏗鏘¶寳鐸氛氲異香覽華山之神蹤勒貞碑於¶崇崗
馳大唐之淳化齊天地之乆長(其/五)¶
又奘師傳云從此山東行六十里至矩奢揭¶羅𥙷羅城
<pb:KR6s0002_WYG_039-6a>
北門外有塔佛舒手現五師子伏¶提婆醉象處又東北
塔是舍利子聞馬勝比¶丘説法證聖處塔北大坑傍塔
是室利毱多¶設火坑以害佛處又東至結栗陁羅矩吒
山¶(此云鷲峯亦云鷲/臺舊云耆闍崛山)傍有大石高丈四五廣三十餘¶歩
是提婆達多擲佛處其南崖下有塔佛此<md:KR6s0002_T_029-0504c>¶處説法華經
處南山崖有大石室佛舊入定¶阿難别室被魔怖之以
手通石摩頂現有通¶穴精舍東北大石是佛曬衣處衣
文明徹石¶内傍有佛迹山城北門西有毗布羅山西南¶
<pb:KR6s0002_WYG_039-6b>
崖昔有五百温泉今猶數十泉西畢鉢羅¶石室佛昔恒
居後壁洞穴是阿素洛宫山¶北門外一里至迦蘭竹園
精舍東大塔是阿¶闍多沒吐路(唐云未/生怨也)即是阿闇世王
也竹園西¶南六里許南山隂大竹林中有大石室是大¶
迦葉波與千羅漢於此集三藏處僧中上座¶即號為上
座部石室西北塔是阿難受責證¶果處山城之北可五
里許至曷羅闍姞利¶嗢唐言新王舍城南門外道左塔
者度羅¶怙羅處又北三十餘里至&KR0218;爛陁寺(唐云施/無厭寺)贍¶
<pb:KR6s0002_WYG_039-7a>
部洲中寺之最者勿高此矣五王共造供給¶倍隆故因
名焉其寺都有五院同一大門周¶閭四重高八丈許並
用甎壘其最下壁猶厚¶六尺外墎三重墻亦甎壘高五
丈許中間¶各繞極深池壍備有華香嚴麗可觀自置已¶
來防衛清肅女人垢濫未曾容隱常住僧¶衆四千餘人
外客道俗通及邪正乃出萬數¶皆周給衣食無有窮竭
故復號施無厭也中¶及左右聖迹重疊不可殫記有諸
論師智識¶清逺王給封户乃至十城漸降量賞不减三¶
<pb:KR6s0002_WYG_039-7b>
城其寺現在受封大徳三百餘人通經已上¶不掌僧役
重愛學問諮訪異法故烏耆已西¶被於海内諸出家者
皆多義學任國追師都¶無隔礙王雖守國不敢遮障又
東行入山二¶百餘里至伊爛拏國見佛坐迹入石寸許
長<md:KR6s0002_T_029-0505a>¶五尺二寸廣二尺一寸有瓶迹沒石寸許八¶出華文
都似新置有佛立迹長尺八寸强闊¶六寸許¶又隔七國
西北行至羯羅拏國邪正兼事别¶有三寺不食乳酪是
調達部僧也又西南行¶七百里至烏茶國東境臨海有
<pb:KR6s0002_WYG_039-8a>
發行城多有¶商旅停於海濵次南大海中有僧伽羅國
謂¶執師子是也相去約指二萬餘里毎夜南望¶見彼國
中佛牙塔上寳珠光明騰熖暉赫現¶於天際¶又西南行
具經諸國並有異迹可五千里¶至憍薩羅國即南印度
之正境也崇信彌篤¶王都西南三百餘里有黒&KR0597;山是
昔大王為龍¶猛菩薩造立斯寺(舊云/龍樹)其寺上下五重鑿
石為¶之引水旋注多諸變異沿彼達上今淨人固¶守罕
有登者龕中石像形極偉大寺成之日¶龍猛就山以藥
<pb:KR6s0002_WYG_039-8b>
塗之變成紫金世無等者又¶有經藏甲傳無數古老相
傳盡初結集並現¶存在雖外佛法屢遭誅殄而此一山
住持無¶改近有僧來於彼夏坐但得讀誦不許持出¶具
陳此事但路幽阻難可尋問又南行至案¶達羅國屬南
印度都城西南二百餘里孤¶山嶺上石塔即是陳&KR0218;菩
薩造因明論處¶又南行千里至䭾&KR0218;羯磔迦國屬南印
度都¶城東西據山間各有大寺昔王為佛造殿山¶疏石
製極華博賢聖遊息佛滅未有千年¶前其處有千凡僧
<pb:KR6s0002_WYG_039-9a>
安居罷日皆證無學凌¶空飛去今寂無人其處有婆毗
吠伽論師(唐云/明辯)¶即是般若燈論主也於觀自在前絶粒
而飲<md:KR6s0002_T_029-0505b>¶水三年立志祈請待見彌勒觀自在乃為¶現色身
又在城南大山巖執金剛神所誦金¶剛呪三年神授方
云此巖石内有阿素洛¶宫如法祈請石壁當開可即入
中待彌勒¶出我當相報又經三年然呪芥子擊於石壁¶
豁即洞開時百千衆觀覩驚歎論師跨門再¶三顧命惟
有六人從入餘者謂是毒虵窟也¶當即石門還合如壁
<pb:KR6s0002_WYG_039-9b>
又復南行六千餘里至¶秣羅矩吒國即贍部最南際海
濵境也山出¶龍腦香及有白檀香樹又有羯薩羅香樹
松¶身無葉香如氷雪即龍腦香也從此南大海¶中有天
宫觀自在菩薩常所住處(舊云觀世/音菩薩也)臨¶海有城即是古
師子國入海中可三千里非¶結大伴則不可至自此西
北四千餘里中途¶經國具諸神異國東南隅數千里&KR0218;
羅稽羅¶洲人長三尺鳥啄惟食椰子¶又至摩訶剌他國
其王自在未賔戒日寺有¶百餘僧徒五千東境山寺羅
<pb:KR6s0002_WYG_039-10a>
漢所造有大精¶舍高百餘尺中安石像長八丈餘上施
石蓋¶凡有七重虛懸空中相去各三尺禮謁見者¶無不
歎異傳云羅漢願力所持或云藥呪術¶力所持¶又越二
國西北至摩臘婆國屬南印度都城¶西北二十餘里有
大婆羅門邑側大䧟坑水¶流無滿是昔大慢婆羅門謗
大乗生䧟入地¶獄處又西北至阿吒&KR0117;國屬南印度此
國出胡¶椒熏陸香樹葉如棠¶又周廵西北越十餘國至
波剌斯國非印度¶所攝此國多出金銀鍮石頗胝水精
<pb:KR6s0002_WYG_039-10b>
死多棄<md:KR6s0002_T_029-0505c>¶屍佛鉢在王宫中西北接拂&KR0452;國出白狗¶子本
赤頭鴨生於穴中案梁貢職圖云去波¶斯北一萬里西
南海島有西女國非印度攝¶拂&KR0452;年别送男夫配焉畧
陳聖迹依如前¶述具列俗紀備存大本¶頌曰¶
希音遠流乃眷東顧欣風慕道¶仰規西度妙盡毫端運
微輕素¶託采虛凝殆映霄霧迹流衆像¶理深其趣寄興
開&KR0109;引凡聖路¶千佛同化萬賢來曙皇情有感¶緇素同
遇
<pb:KR6s0002_WYG_039-11a>
　¶¶¶¶¶¶住持篇二十二之一
　　¶述意部¶¶¶¶
夫法不自𢎞𢎞之在人人通邪正法逐人¶訛將欲住持
三寳必須徳行内充律教一¶宗兼先諳究不憚勞苦不
好聲譽令遐邇¶道俗欣心有據界中行者慕崇進業緇
素¶相依法得乆住故四分律云非制不制是¶制便行如
是漸漸令法乆住若法出恒情<md:KR6s0002_T_030-0506a>¶言無規矩翻同鄙俗何
成匡衆宜自私退¶省已為人故律云非制而制是制便
<pb:KR6s0002_WYG_039-11b>
斷如¶是漸漸令法速滅數見朝貴門首多有療¶病僧尼
或有行醫針炙求貪名利或有蒱¶博歌戲不䕶容儀或
有婚姻相託媒嫁男女¶或有科斂酒肉公然聚㑹或有
服玩奢華馳¶騁衣馬或有執腕抵掌𩔖同賤俗或有結¶
搆惡友朋伏麤人致使&KR0126;響盈路汙染俗情¶貴勝同知
聞徹天聽於是雷同總撥枉濫清¶人非直僧尼不依聖
教亦由白衣不識賢¶良實因一二凡僧毁謗無量好衆
或有勤¶求學問博知三藏或有講道利生無闕四¶時或
<pb:KR6s0002_WYG_039-12a>
有專居禪思常坐不卧或有讀誦經¶論常勤匪懈或有
六時行懴晝夜行道或¶有納衣乞食儉素無為或有山
居蘭若頭陁¶苦行或有專營福利供養三寳或有興建
齋¶講化俗入道或有營造經像締構伽藍如¶是畧列疇
能殫記此之名徳常依道場專行¶福智寸隂不遺無暇
染俗或以公貴不識¶惟共鄙徒結友情密染習既乆以
非為是縱¶覩聖僧將為凡衆惟生瞋慢何曾加敬靜思¶
此事豈非濫歟¶
<pb:KR6s0002_WYG_039-12b>
　　治罰部¶
自大聖西隱正教東流佛法付囑國王令加¶䕶持但王
法寖移日就衰羸持犯憲章漸¶將殆盡若聞説者反被
凌辱以道俗濫惡¶情乖日乆設欲治罰改惡就善恃官
勢力枉¶壓清人僧衆無力反汙淨心其懐轉奸實難¶挫
伏致使大教息用遺風訛替故大集經云<md:KR6s0002_T_030-0506b>¶若未有諸王
四姓為䕶法故能捨身命寧䕶¶一如法比丘不䕶無量
諸惡比丘是王捨身¶生淨土中若隨惡者是王無量世
<pb:KR6s0002_WYG_039-13a>
中不復人¶身王等不治則斷三寳奪衆生眼雖無量¶世
修施戒慧則為滅失又犯過比丘應須治¶者一月兩月
苦使或不與語不與共坐或擯¶出一國乃至四國有佛
法處治如是等惡比¶丘諸善比丘安樂受法故使佛法
乆住不滅¶又薩婆多論云違王制故得突吉羅罪又勝¶
鬘經云世尊應折伏者而折伏之應攝受者¶而攝受之
何以故以折伏攝受故令正法得¶乆住天人充滿惡道
減少於如來所轉法輪¶而得隨轉又湼槃經云善男子
<pb:KR6s0002_WYG_039-13b>
諦聽諦聽當¶為汝説如來所得長壽之業菩薩以是業
因¶縁故得壽命長欲得長壽應當愍念一切衆¶生同於
子想生大慈大悲大喜大捨受不殺¶戒教修善法亦當
安置一切衆生於五戒十¶善復入地獄餓鬼畜生阿修
羅等一切諸惡¶趣拔濟是中苦惱衆生脱未脱者度未
度¶者未湼槃者令得湼槃安慰一切諸恐怖者¶以如是
等業因縁故菩薩則得壽命長遠於¶諸智慧而得自在
隨所壽終生於天上迦葉¶菩薩白佛言世尊於佛法中
<pb:KR6s0002_WYG_039-14a>
有破戒者作逆¶罪者毁正法者云何當於如是等人同
子想¶耶佛告迦葉善男子譬如國王諸羣臣等有¶犯王
法隨罪誅戮而不捨置如來世尊不如¶是也於毁法者
與驅遣羯磨訶責羯磨¶置羯磨舉罪羯磨不可見羯磨
滅擯羯磨未捨¶惡見羯磨善男子如來世尊與謗法者
作如<md:KR6s0002_T_030-0506c>¶是等降伏羯磨為欲示諸行惡之人有果報¶故我
湼槃已隨其方面有持戒比丘威儀具¶足䕶持正法見
壊法者即能驅遣訶責徴¶治當知是人得福無量不可
<pb:KR6s0002_WYG_039-14b>
稱計乃至若善¶比丘見壊法者置不訶責驅遣舉處當
知是¶人佛法中怨若能驅遣訶責舉處是我弟子¶真聲
聞也又云如來今以無上正法付囑諸¶王大臣宰相比
丘比丘尼優婆塞優婆夷是¶諸國王及四部衆應當勸
勵諸學人等令得¶增上戒定智慧若有不學是三品法
懈怠破¶戒毁正法者王者大臣四部之衆應當苦治¶又
經云若有比丘供身之具亦當豐足復能䕶¶持所受禁
戒能師子吼廣説妙法謂修多¶羅乃至阿浮陁達磨以
<pb:KR6s0002_WYG_039-15a>
如是等九部經典為¶他廣説利益安樂諸衆生故唱如
是言湼¶槃經中制諸比丘不應畜養奴婢牛羊非法之¶
物若有比丘畜如是等不淨物者應當治之¶如來先於
異部經中説有比丘畜如是等非¶法之物某甲國王如
法治之驅令還俗若¶有比丘能作如是師子吼時有破
戒者聞是¶語已咸共瞋恚害是法師是説法者設復命¶
終故名持戒自利利他以是縁故我聽國主¶羣臣宰相
諸優婆塞等䕶説法人經中廣明¶覺徳比丘䕶正法時
<pb:KR6s0002_WYG_039-15b>
制諸比丘不得破戒畜¶非法物破戒徒衆聞是語已便
來害之時有¶國王名曰有徳沒命䕶持覺徳比丘與共¶
戰鬬救得法師從是之後常得值佛乃至二¶人皆得成
佛自指云爾時王者則我身是説¶法比丘迦葉佛是為
䕶法故皆得成就是金<md:KR6s0002_T_030-0507a>¶剛身又云我湼槃後濁惡之世
國土荒亂互¶相抄掠人民饑餓爾時多有為饑餓故發
心¶出家如是之人名為秃人是秃人輩見有持¶戒威儀
具足清淨比丘䕶持正法驅逐令出¶若殺若害迦葉菩
<pb:KR6s0002_WYG_039-16a>
薩白佛言世尊是持戒人¶䕶正法者云何當得遊行村
落城邑教化善¶男子是故我今聼持戒者依諸白衣持
刀杖¶者以為伴侣若諸國王大臣長者優婆塞等¶為䕶
法故雖持刀杖我説是等名為持戒雖¶持刀杖不應斷
命若能如是即得名為第一¶持戒又云我於經中亦説
有犯四波羅夷乃¶至微細突吉羅等應當苦治衆生若
不䕶持¶禁戒云何當得見於佛性一切衆生雖有佛¶性
要因持戒然後乃見因見佛性得成阿耨¶菩提
<pb:KR6s0002_WYG_039-16b>
又偈云¶
比丘若修集戒定及智慧¶當知則不乆親近大湼槃
又月燈偈云¶
雖廣讀衆經恃多聞毁禁¶多聞不能救破戒地獄苦
又十輪經佛説偈云¶
有真善刹利供養於正法¶三乗得熾盛當獲功徳海¶具
足七寳等徧滿閻浮提¶持用施諸佛其福猶有限¶乃至
四天下造僧房供養¶彼雖得大福不如䕶正法¶假使為
<pb:KR6s0002_WYG_039-17a>
諸佛滿中造塔廟¶彼雖得大福不如䕶正法<md:KR6s0002_T_030-0507b>¶譬如五日
出能竭於大海¶若䕶我法者則竭煩惱結¶譬如風炎起
悉摧一切山¶若䕶正法者亦滅諸煩惱¶譬如水災起漂
蕩壊大地¶若䕶正法者亦消諸煩惱
　　思慎部¶
夫欲成大醫𢎞其三藏先須當機自療已患¶然後治他
法得乆住不得為名利故空談名¶教不修一行遂同狂
醉故大莊嚴論云有二¶種醉一者家色財等成就時醉
<pb:KR6s0002_WYG_039-17b>
二者他稱讚¶時醉此之二醉前一多自在家人等富貴
時¶醉開放逸門造地獄因後一多是出家人等¶貪學名
利輕賤自身希望他讚便生憍慢昏¶於志趣失於聖意
肓不見道流浪三塗故湼¶槃經云佛告迦葉我般湼槃
七百嵗後是魔¶波旬漸當沮壊我之正法譬如獵師身
服法¶衣魔王波旬亦復如是作比丘像比丘尼像¶優婆
塞優婆夷像亦化作須陁洹身乃至化¶作阿羅漢身及
佛色身魔王以此有漏之形¶作無漏形壊我正法又經
<pb:KR6s0002_WYG_039-18a>
云若有比丘以利¶養故為他説法是人所有徒衆眷屬
亦效是¶師貪求利養是人如是便自壊衆又云若有¶比
丘雖持禁戒為利養故與破戒者坐起行¶來共相親附
同其事業是名破戒亦名雜¶僧又云復有常沒非一闡
提何者是也如¶人為有修施戒善是名常沒故經云善
男¶子有四善事獲得惡果何等為四一者為勝¶他故讀
誦經典二者為利養故受持淨戒三<md:KR6s0002_T_030-0507c>¶者為他眷屬故而
行布施四者為非想非非¶想處繫念思惟是四善事得
<pb:KR6s0002_WYG_039-18b>
惡果報又云是¶一闡提滅諸善根非其器故假使是人
百千¶萬嵗聽受如是大湼槃經終不能發菩提之¶心所
以者何無善心故又經云善男子我¶湼槃後無量百千
嵗四道聖人悉復湼槃正¶法滅後於像法中當有比丘
像似持律少讀¶誦經貪嗜飲食長養其身身所衣服麤
陋醜¶惡形容顦顇無有威徳放畜牛羊擔負薪¶草頭&KR0066;
髪爪悉皆長利雖服袈裟猶如獵¶師細歩徐行如猫伺
䑕常唱是言我得羅漢¶多諸病苦眠卧糞&KR0126;外現賢善
<pb:KR6s0002_WYG_039-19a>
内懐貪嫉如¶受啞法婆羅門等實非沙門現沙門像邪
見¶熾盛誹謗正法如是等人滅壊如來所制戒¶律正行
威儀説解脱果雜不淨法及壊甚¶深祕密之教各自隨
意反説經律而作是¶言如來皆聽我等食肉飲酒自生
此論言是¶佛説互共諍訟各自稱是沙門釋子善男子¶
爾時復有諸沙門等貯聚生榖受取魚肉手¶自作食執
持油瓶寳蓋革屣親近國王大臣¶長者占相星宿勤修
醫道畜養奴婢金銀雜¶寳與諸技藝畫師泥作造書教
<pb:KR6s0002_WYG_039-19b>
學種植¶根栽蠱道呪幻和合諸藥作唱妓樂香華治¶身
摴蒱圍碁諸工巧等若有比丘能離如是¶諸惡事者當
説是人真我弟子若反習是事¶親近國王王子大臣及
諸女人高聲大笑或¶復黙然於諸法中多生疑惑多語
妄説長短¶好醜或善不善好著妙衣如是種種不淨之¶
物於施主前躬自讚歎出入遊行不淨之處<md:KR6s0002_T_030-0508a>¶所謂沽酒
媱妷博奕如是之人我今不聽¶在比丘中應當休道還
俗役使譬如稗䅎悉¶滅無餘當知是等經律所制悉是
<pb:KR6s0002_WYG_039-20a>
如來之所¶説也若有隨順魔所説者是魔眷屬若有¶隨
順佛所説者即是菩薩乃至經云破戒比¶丘當於百千
億萬劫數割截身肉以償施主¶若生畜生身常負重所
以者何如析一髪為¶千億分破戒比丘尚不能消一分
供養况能¶消他衣服飲食卧具醫藥又云樂視婦女不¶
附男子乃至憎持戒者親附破戒常讚布施¶不讚持戒
忍辱精進禪定智慧不讚寂滅遠¶離獨處常好譏論持
戒者過亦不稱讚行頭¶陁者或指其事惡口横加又經
<pb:KR6s0002_WYG_039-20b>
云善男子如¶來正法將欲滅盡爾時多有惡行比丘不
知¶如來微宻之藏懶惰懈怠不能讀誦宣揚分¶别如來
正法譬如癡賊棄捨真寳擔負草䴰¶不解如來㣲密藏
故於是經中懈怠不勤哀¶哉大險當來之世甚可怖畏
苦哉衆生不勤¶聽受是大乘典大湼槃經惟諸菩薩摩
訶薩¶等能於是經取真實義不著文字隨順不逆¶為衆
生説復次善男子如牧牛女人為欲賣¶乳貪利多故加
二分水轉賣與餘牧牛女人¶彼女人得已復加二分轉
<pb:KR6s0002_WYG_039-21a>
賣與近城女人得¶已復加二分復轉賣與城中女人彼
女得已¶復加二分詣市賣之時有一人為子納婦¶當須
好乳以贍賔客至市欲買是賣乳者¶多索價數是人答
言汝乳多水不直爾許正¶直爾許我今贍待賔客是故
當取取已還家煑¶用作糜都無乳味雖復無味於苦味
中千倍<md:KR6s0002_T_030-0508b>¶為勝何以故乳之為味諸味中最善男子我¶湼
槃後正法未滅餘八十年爾時是經於閻¶浮提當廣流
布是時多有諸惡比丘抄掠是¶經分作多分能滅正法
<pb:KR6s0002_WYG_039-21b>
色香美味是諸惡人¶雖復讀誦如是經典滅除如來深
密要義安¶至世間莊嚴文飾無義之語抄前著後抄¶後
著前前後著中中著前後當知如是諸惡¶比丘是魔伴
侣受畜一切不淨之物而言如¶來悉聽我畜如牧牛女
多加水乳諸惡比丘¶亦復如是惟以世語錯定是經令
多衆生不¶得正説正寫正取尊重讚歎供養恭敬是惡¶
比丘為利養故不能廣宣流布是經所可分¶流少不足
言如彼牧牛貧窮女人展轉薄淡無有氣味雖無氣味
<pb:KR6s0002_WYG_039-22a>
猶勝餘經足一千¶倍如彼乳味於諸苦味為千倍勝何
以故¶是大乗典大湼槃經於聲聞經最為上首喻¶如牛
乳味中最勝以是義故名大湼槃¶
　
　
　
　
　
<pb:KR6s0002_WYG_039-22b>
　
　
　
　
　
　
　
　法苑珠林卷三十九
<pb:KR6s0002_WYG_039-23a>
音釋
　嬈(而沼切/擾亂也)罅(呼嫁切/孔也)懿(乙冀切/美也)竚(除吕切/立也)趾(諸市切/基也)
　鏗(口莖切鏗鏘/金玉聲也)姞(渠乙/切)磔(陟革/切)跨(苦化切過/也距也)壈(力感/切)
　&KR0892;(常恕/切)蒱(薄胡切摴/蒱戲也)腕(烏貫切/手腕也)締(丁計切/結也)䅎(云九切/禾下薉)
　(草/也)䴰(羊即切/麥䴰也)
